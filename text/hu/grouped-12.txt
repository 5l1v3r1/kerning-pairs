
Évtizedek: 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek – 2050-es évek – 2060-as évek  
Évek: 2007 – 2008 – 2009 – 2010 –  2011 – 2012 – 2013 – 2014 – 2015 – 2016 – 2017
2012 (MMXII) első napja vasárnapra esett a Gergely-naptár szerint. Időszámításunk 2012. éve, a 3. évezred és a 21. század 12. éve, a 2010-es évek 3. éve.
Hatályba lép Magyarország új alaptörvénye. A magyar állam hivatalos elnevezése Magyar Köztársaságról Magyarországra változik. A Magyar Nemzeti Bank az új, forgalomba kerülő magyar pénzérméket „MAGYARORSZÁG” felirattal ellátva bocsátja ki. (Az új kibocsátás az 5, a 10, a 20, az 50, a 100 és a 200 forintos címletű érméket érinti.)
Hatályba lép az új választójogi törvény. (A törvény az országgyűlési képviselők számát 199 főben határozza meg, a vegyes választási rendszer egyfordulóssá alakul, eredményességi küszöb nem lesz – így mandátumot az a jelölt szerez, aki a legtöbb érvényesen leadott szavazatot kapta, függetlenül a megjelentek számától –, továbbá a mostani 176 egyéni választókerület helyett a jövőben 106 lesz és a területi listák megszűnnek.)
A két katonai titkosszolgálat – a Katonai Felderítő Hivatal és a Katonai Biztonsági Hivatal, a hatékonyabb feladatellátásának biztosítása érdekében – egységes szervezetbe integrálva, Katonai Nemzetbiztonsági Szolgálat (KNBSZ) néven folytatja munkáját. A szervezet főigazgatója, a Katonai Felderítő Hivatal korábbi vezetője, Kovács József altábornagy.
A Köztársasági Elnöki Hivatalnak otthont adó Sándor-palota protokolláris jellegű őrzését az MH Támogató Dandár, Nemzeti Honvéd Díszegység alárendeltségébe tartozó Honvéd Palotaőrség állománya végzi.
A 2011. június 27-én zöld utat kapott a magyar egészségügy teljes strukturális átszervezését irányozó Semmelweis-program elemeként a fővárosi és megyei önkormányzatok kórházai állami tulajdonba kerülnek.
A Szabó Máté vezette Alapvető Jogok Biztosának Hivatala – mint az Országgyűlési Biztos Hivatalának jogutódja – megkezdi működését.
Dánia tölti be az Európai Unió Tanácsának soros elnöki tisztét (2012. június 30-ig). 
január 11. – A HVG internetes oldalán arról számolt be, hogy Schmitt Pál, Magyarország köztársasági elnöke 1992-es doktori disszertációja jelentős részben megegyezik Nikolaj Georgiev bolgár sporttörténész tanulmányának szövegével, illetve Klaus Heinemann tanulmányának egyes részeivel. (Bővebben: Schmitt Pál plágiumügye.)
Giglio szigeténél, 4200 utassal a fedélzetén zátonyra fut a Costa Concordia nevű olasz luxushajó. (Az olasz hatóságok 17 holttestet, köztük a magyar hegedűművészt, Fehér Sándort azonosították, 15 embert eltűntként tartanak számon.)
Egy orosz hadihajó a nemzetközi tiltakozás ellenére közel 30-60 tonnányi lőszert szállít a szíriai Tartúsz kikötőjébe.
Romániában kormányellenes tiltakozások veszik kezdetét. (Kezdetben békésen zajlottak, de később erőszakba torkollottak és a tüntetők rendfenntartókkal csaptak össze, mely során 60 személy, köztük 10 csendőr sebesült meg.) 
január 13–22. – Az ausztriai Innsbruckban első alkalommal rendezik meg a téli ifjúsági olimpiai játékokat.
január 21. – A magyar kormányt támogató – mintegy félmilliós – tüntetés Budapesten, vidéki városokban és külföldön.
január 22. – Népszavazás Horvátországban, ahol a szavazók kétharmada támogatta hazája 2013-as EU-csatlakozását.
január 24. – Sztankay István színművészt választják a Nemzet Színészévé, a 2011 decemberében elhunyt Garas Dezső helyére.
január 28–29. – A Lehet Más a Politika kongresszusa, ahol Jávor Benedeket, az Országgyűlés fenntartható fejlődés bizottságának elnökét választják az ökopárt új frakcióvezetőjének, a leköszönt Schiffer András helyére.
január 30. – Limburger Lóránt vezérigazgató a légitársaság igazgatóságának ülésén bejelenti, hogy „a Malév tevékenységének finanszírozása január végétől ellehetetlenül”; a kormány rendeletben reggel 7-től stratégiailag kiemelt gazdálkodó szervnek minősíti a Malév Zrt.-t.
Schmitt Pál köztársasági elnök – a kormányfő javaslatára, kilenc évre – 2021. január 1-jéig meghosszabbítja az Egyenlő Bánásmód Hatóság elnökének megbízását. (Honecz Ágnest 2010 szeptemberében Orbán Viktor nevezte ki, ám egy 2011. január 1-jén hatályba lépett törvénymódosítás értelmében a szervezet vezetőjét már az államfőnek kell kineveznie.)
18 órakor hatályba lép „a Malév Magyar Légiközlekedési Zrt. menetrend szerinti járatainak leállása miatt beálló válsághelyzet kezeléséhez szükséges rendkívüli intézkedésekről” szóló kormányrendelet. (Kormányhatározat 2 milliárd forint költségvetési forrás átcsoportosításáról az utasok kártalanítására.)
A honvédelmi miniszter Jákob János ezredest nevezi ki a HM Tábori Lelkészi Szolgálat protestáns tábori püspökének. (Február 14-én a budapesti Nagyvárad téri templomban tartott istentiszteleten iktatták be hivatalába.)
Az egyiptomi Port Szaíd futballstadionjában egy meccset követően heves tömegverekedés robbant ki, melyben 79-en vesztették életüket.
február 2. – A Fővárosi Bíróság rendkívüli vagyonfelügyelőt rendel ki a Malév mellé, majd február 3-án – hatvanhat évnyi működés után – a cég felfüggeszti repülési tevékenységét.
február 3. – A szíriai hadsereg nagy erejű offenzívát indít Homsz városa ellen, melyben még vadászrepülőgépeket is bevetnek.
február 5. – A konzervatív Sauli Niinistö, a legfőbb kormányzó erő, a Nemzeti Koalíció jelöltje – a leadott szavazatok 65,4 százalékával – nyeri a finn elnökválasztás második fordulóját. (A zöldpárti Pekka Haavisto 34,6 százalékkal a második helyen végzett.)
Emil Boc román kormányfő, a kialakult „politikai-szociális feszültségre” hivatkozva benyújtja lemondását; a kabinet vezetését Cătălin Predoiu igazságügy-miniszter látja el. (Traian Băsescu államfő este pedig Mihai Răzvan Ungureanu volt külügyminisztert, a hírszerzés (SIE) vezetőjét bízta meg a kormányalakítással.)
Családi körben, észak-angliai birtokán ünnepli uralkodásának 60., gyémánt-évfordulóját II. Erzsébet, aki a brit uralkodók közül másodikként érte meg a nevezetes jubileumot. (A hivatalos ünnepségsorozat júniusban kezdődött.)
február 7. – Lemond tisztségéről Mohamed Nasíd maldív-szigeteki elnök, miután a három hete tartó ellenzéki tüntetés a rendőrség zendülésébe váltott át; az államfői tisztséget Mohamed Vahíd Haszan Manik alelnökre ruházták át.
február 11. – A Compact Disco és a "Sound of Our Hearts" című dal megnyerte az Eurovíziós Dalfesztivál magyarországi előválogatóját, A Dalt.
február 12. – Újabb ötéves mandátumot szerez Gurbanguly Berdimuhamedow türkmén államfő, miután az elnökválasztáson a voksok több mint 97%-át szerezte meg.
Több más műhold társaságában pályára állították a Masat–1 magyar műholdat, az ESA új Vega hordozórakétájának első küldetésén.
Az Országgyűlés jóváhagyta a Horvátország Európai Unióhoz való csatlakozásáról szóló szerződést.
február 15. – Réthelyi Miklós nemzeti erőforrás miniszter a tokaj-hegyaljai történelmi borvidéket történeti tájjá nyilvánítja és műemléki védelem alá helyezi Abaújszántó, Bekecs, Bodrogkeresztúr, Bodrogkisfalud, Bodrogolaszi, Erdőbénye, Erdőhorváti, Golop, Hercegkút, Legyesbénye, Makkoshotyka, Mád, Mezőzombor, Monok, Olaszliszka, Rátka, Sárazsadány, Sárospatak, Sátoraljaújhely, Szegi, Szegilong, Szerencs, Tarcal, Tállya, Tokaj, Tolcsva és Vámosújfalu települések teljes kül- és belterületét.
február 15–16. – A koszovói szerbek – Koszovó, Szerbia és a NATO ellenzésének dacára – népszavazást tartanak, melyben a szavazók 99%-a elutasítja a Koszovói Köztársaság intézményének elismerését.
február 17. – Lemond hivataláról Christian Wulff német államfő. (A hannoveri államügyészség előző nap kezdeményezte az államfő mentelmi jogának felfüggesztését, hogy gyanúsítottként hallgassák ki egy vesztegetési ügyben folyó nyomozásban.)
A szíriai Homsz városában – tüzérségi támadás következtében – életét veszti egy amerikai újságíró és egy francia fotós.
Egy az amerikai csapatok bagrami bázisán történt Korán-égetés hatására Afganisztán szerte zavargások kezdődtek, amelyek március 27-ig tartottak és 41 ember halálát okozták, köztük négy amerikai katonáét. Február 24-én feldühödött tüntetők megtámadták a bagláni magyar tábort is, az összecsapásban egy tüntető meghalt.
február 24. – Tunézia fővárosában, Tuniszban nemzetközi konferenciát tart 70 ország képviselője, a szíriai válság rendezése céljából. (A konferencián Oroszország és Kína tiltakozásként nem vett részt, és a konferencia résztvevőinek sem sikerült áttörést elérniük.)
február 25. – Beiktatják hivatalába Abbed Rabbo Manszúr Hádi jemeni elnököt. (Ugyanaznap egy öngyilkos merénylő felrobbantotta magát a szanaa-i elnöki palota előtt, a támadásban a Köztársasági Gárda 20 tagja halt meg.)
Több száz hektárnyi különleges és veszélyeztetett természeti területet nyilvánít védetté Fazekas Sándor vidékfejlesztési miniszter. (Úgymint a bokorfüzesekben, puhafa ligetekben gazdag Dunaszentgyörgyi-láperdő, az Iváni-szikesek, a Pirtói homokbuckás, a Zagyva-völgy megmaradt mocsárrétjei a Maconkai-réten, az Ikva-sík egyetlen üde lápréti élőhelyének otthont adó Ebergőci-láprét és a védett tavaszi héricsekben gazdag Várbalogi-héricses. Elrendelte továbbá a Fertő–Hanság Nemzeti Park, a Körös-Maros Nemzeti Park, a Soproni Tájvédelmi Körzet és a Tiszaigari arborétum természetvédelmi terület bővítését.)  
EU-tagjelölti státuszt kap Szerbia, miután beleegyezett, hogy Koszovó részt vehessen a nyugat-balkáni államokat egy asztalhoz ültető regionális tárgyalásokon.
március 4. – Az orosz elnökválasztás első fordulójában a szavazók 63,75 százaléka adja voksát Vlagyimir Putyinra, így második forduló nélkül, a harmadik elnöki ciklusára térhet vissza a Kremlbe.
március 5. – Az Országgyűlés elfogadja a lőszerekről és a lőfegyverekről szóló törvény módosítását, amely több könnyítést hoz a vadászoknak és a sportlövőknek. (A fegyvertartási engedély visszavonásig lesz érvényes, egyszerűbbé teszik az új fegyver vásárlását, a korábbi tiltást feloldva engedélyezik a házilagos lőszerszerelést és -újratöltést, továbbá ha a rendőrség bevonja egy vadász fegyvertartási engedélyét, akkor arról kötelező hivatalosan értesítenie az illetékes vadászati hatóságot.)
Előrehozott parlamenti választások Szlovákiában, melyet a Robert Fico vezette Smer nyert a szavazatok 44,43 százalékával, a pozsonyi törvényhozásba 6,89 százalékkal a Bugár Béla vezette Most–Híd is bejutott.
Kigyullad Krasznahorka vára. (Két fiú cigarettagyújtás közben felgyújtotta a domboldalon a füvet, amelytől aztán lángra kapott a vár tetőszerkezete, és teljesen beomlott.)
március 11. – Egy ittas amerikai katona, Robert Bales törzsőrmester az afganisztáni Kandahár tartomány két falujában lemészárol 17 fegyvertelen civilt és további ötöt megsebesített. (Az incidens heves tiltakozó hullámot váltott ki az országban. Az amerikai bíróság vádat emelt Robert Bales ellen és bíróság elé került.)
március 13. – Bejelentik, hogy az Encyclopædia Britannica 244 évvel 1768-as első megjelentetése után megszüntette a mű nyomtatott formájú kiadását.
március 17. – 88 éves korában meghal III. Senuda alexandriai pápa, az alexandriai kopt ortodox egyház 117. vezetője és egész Afrika patriarchája Szent Márk evangélista szent apostoli trónján.
március 18. – Joachim Gauck evangélikus lelkészt, keletnémet polgárjogi harcost, a volt NDK állambiztonsági iratait kezelő hivatal első vezetőjét választják Németország 11. szövetségi elnökévé.
március 19. – A 2012-es alpesisí-világkupa-sorozatban a férfiaknál az osztrák Marcel Hirscher, a nőknél az amerikai Lindsey Vonn győzött. Vonn ezzel már negyedik összetett győzelmét szerezte meg.Vonn sportsikerei azt is jelentették, hogy a 2011/2012-es szezonban a férfiakat is megelőzve a legjobban kereső női sízőként 458 156 euróval (132,8 millió forint) gazdagodott.
március 21. – Bejelentik, hogy Szemerédi Endre magyar matematikus kapta az idei Abel-díjat. Az Abel-díj tízéves történetében ezzel Lax Péter után a második magyar részesült a díjban.
március 22. – Katonai puccs dönti meg Amadou Toumani Touré elnök rendszerét Maliban.
április 2. – Schmitt Pál köztársasági elnök a parlamentben bejelenteti lemondását. (Az Országgyűlés – 338 igen, 5 nem szavazattal, 6 tartózkodás mellett – elfogadja lemondását. Az államfői feladat- és hatáskört Kövér László, míg a házelnöki feladatokat Lezsák Sándor alelnök látja el.)
április 7. – Afrika déli felében elsőként – a kontinensen másodikként – nőt iktatnak be államfőnek Malawiban, Joyce Banda személyében, miután elődje, az országot nyolc évig irányító Bingu wa Mutharika meghalt.
április 16. – Az Amerikai Egyesült Államok Kongresszusa megszavazza, hogy születésének 100. évfordulóján a legmagasabb amerikai elismeréssel, a Kongresszusi Aranyéremmel tüntessék ki Raoul Wallenberget.
április 22. – A francia elnökválasztás első fordulója. A második forduló május 6-án volt, és végül a szocialista François Hollande nyert a konzervatív Nicolas Sarkozyvel szemben.
április 23. – Előrehozott választást írnak ki Hollandiában, miután a Mark Rutte kormányát kívülről támogató jobboldali populista Szabadság Párt (PVV) közölte, nem szavazza meg a kabinet által javasolt megszorító intézkedéseket.
április 27. – Romániában, a szociálliberális ellenzéki szövetség (USL) által beterjesztett bizalmatlansági szavazáson megbukik a Mihai Răzvan Ungureanu vezette bukaresti kormány. (Az Ungureanu-kabinet volt Románia legrövidebb életű kormánya az utóbbi két évtizedben, megbízatása 78 napig tartott. Traian Băsescu államfő Victor Pontát, a román Szociáldemokrata Párt (PSD) elnökét kérte fel kormányalakításra.)
április 30. – Átadják a Bakuban található Baku Crystal Hall-t, mely a 2012-es Eurovíziós Dalfesztivál helyszínéül szolgált.(A csarnokot a Kaszpi-tenger partján építették, közvetlenül a Nemzeti Zászló tér mellett.)
május 2. – Az Országgyűlés Áder Jánost választja köztársasági elnökké, aki leteszi az esküt és – az Alaptörvény értelmében – az azt követő 8. napon, vagyis május 10-én hivatalba lép.
május 9. – A köztársasági elnök feladat- és hatásköreit gyakoroló Kövér László – május 14-ei hatállyal – Balog Zoltánt nevezi ki az Emberi Erőforrások Minisztériumának élére. (Feladatait Réthelyi Miklós nemzeti erőforrás minisztertől veszi át, akinek megbízatása május 13-ai hatállyal jár le.)
május 17. – Görögországban leteszi a hivatali esküt a Panajotisz Pikramenosz vezette átmeneti kormány, amely a június 17-i parlamenti választásokig irányítja az országot. (A közigazgatási bíróság 67 éves vezető bírája, Pikramenosz előző nap este letette a hivatali esküt, és megnevezte kormányának tagjait.)
A szerb elnökválasztás második fordulója, amely a Szerb Radikális Párt színeiben induló Tomislav Nikolić győzelmével zárul.
május 26. – A Loreen által képviselt Svédország megnyeri az 57. Eurovíziós Dalfesztivált Azerbajdzsán fővárosában, Bakuban. Második helyen végez a Buranovszkije babuski, udmurt asszonykórus, Oroszország színeiben, a harmadik helyezést Željko Joksimović (Szerbia) kapja meg. A magyar induló, a Compact Disco a 24. helyen végez a fesztivál 26 fős döntőjében.
június 5–6. – A Vénusz átvonulása a Nap előtt. (A ritka csillagászati jelenség csak részben figyelhető meg Magyarországról.)
június 6. – Világméretű IPv6-indítás (World IPv6 Launch Day) a 2011-es IPv6-világnap 24 órás tesztjének folytatásaként a résztvevők immár véglegesen bekapcsolják szolgáltatásaikban és termékeikben az IPv6 támogatását.
június 8. – Elkezdődik a Lengyelország és Ukrajna által közösen rendezett és július 1-ig tartó XIV. labdarúgó-Európa-bajnokság. A varsói Nemzeti Stadionban rendezett nyitómérkőzésen az egyik házigazda Lengyelország mérkőzött meg Görögország legjobb tizenegyével. A mérkőzésen 1-1-es végeredmény született.
június 10. – Önkormányzati választások Romániában, amely a Szociálliberális Szövetség (USL) jelöltjeinek fölényes győzelmével ért végett. (A Romániai Magyar Demokrata Szövetség (RMDSZ) a 2008-as önkormányzati választáson elért eredményekhez képest 184-ről 203-ra növelte a polgármesterei számát.)
június 17. – Parlamenti választások Görögországban, melyet a konzervatív Új Demokrácia (ND) nevű párt nyert, a szavazatok 29,5%-ával.
június 22. – A szíriai légvédelem lelövi a Török Légierő egyik F4 Phantom típusú felderítő repülőgépét. Törökország kezdeményezte a NATO tagországainak rendkívüli ülését, mely június 26-án elítélte Szíriát a török katonai repülőgép lelövése miatt, de konkrét katonai intézkedéseket nem hoztak.)
június 30. – Az egyiptomi alkotmánybíróság előtt leteszi a hivatali esküt az ország ötödik köztársasági elnöke, Mohamed Murszi.
A címvédő Spanyolország válogatottja nyeri meg a lengyel–ukrán rendezésű 2012-es labdarúgó-Európa-bajnokságot az Olaszországgal játszott döntőben elért 4 : 0 arányú győzelmével.
Magyarországon bevezetik távközlési adót. (Az első tíz perc beszélgetés ingyenes, afölött 2 forint/perc az adó összege, mely magánszemélyek esetén maximum hétszáz forint/hó.)
Elnökválasztás Mexikóban, melyet az Intézményes Forradalmi Párt (PRI) jelöltje, Enrique Peña Nieto nyert.
július 2. – XVI. Benedek pápa leváltja Bezák Róbert nagyszombati érseket. (Utódjának kinevezéséig a főegyházmegye vezetését Orosch János segédpüspök, a magyar hívek általános helynöké látja el, mint apostoli adminisztrátor.)
július 3. – A kijevi parlamentben elfogadott nyelvtörvény szerint a kisebbségek hivatalosan is használhatják nyelvüket, ha arányuk egy területi egységen belül eléri a tíz százalékot. (A törvény értelmében – melyet Viktor Janukovics augusztus 8-án aláírt – a magyar nyelv regionális státust kap Kárpátalján.)
július 4. – A CERN sajtótájékoztatóján bejelentik, hogy nagy valószínűséggel megtalálták a fizikában régen keresett – Leon Max Lederman Nobel-díjas fizikus által „isteni részecskének” is nevezett – Higgs-bozont.
július 5. – Felvatják az Európa legmagasabb épületeit is megelőző londoni The Shard felhőkarcolót.
július 6. – A román parlament két háza – a szükséges 217 vokshoz képest 256 szavazattal – elfogadja Traian Băsescu államfő tisztségéből történő felfüggesztését célzó határozatot. (Az ügydöntő népszavazást július 29-ére írták ki.)
július 12. – 18 óra 58 perckor az X1.4 kategóriába tartozó napkitörés megy végbe a Napon, a napkitörés során kidobódott anyag a Föld felé indult.
július 27. – Megkezdődnek Londonban a 2012. évi nyári olimpiai játékok, azon egyetlen városban, amely 1908 és 1948 után 2012-ben harmadszor is otthont adhat a világ legrangosabb sporteseményének.
augusztus 6. – A NASA Mars Science Laboratory nevű küldetés keretében, reggel 07.31-kor sikeresen landol a Marson a Curiosity (kíváncsiság) nevű, radioizotópos termoelektromos generátorral (RTG) üzemelő marsautó.
augusztus 12. – Londonban megtartják a 2012. évi nyári olimpiai játékok záró ünnepségét, ahol Jacques Rogge NOB elnök Boris Johnson főpolgármestertől átveszi a zászlót és továbbadja Eduardo Paesnek, a 2016. évi nyári olimpiai játékokat rendező Rio de Janeiro első emberének. (A magyar olimpiai csapat 18 érmet szerzett és a nyolc aranyéremnek köszönhetően a rendkívül előkelő kilencedik helyen zárta az érmekért folytatott versengést.)
augusztus 20. – Hosszú betegeskedés után egy brüsszeli kórházban meghal Meles Zenawi etióp kormányfő. (A Mengisztu Hailé Mariam kommunista rezsimjét megdöntő lázadók vezéreként 1991-ben hatalomra jutott Zenawi gazdasági reformjai révén Etiópia jelentős fejlődésnek indult.)
augusztus 27. – Felszentelik a Pannonhalmi Bencés Főapátság bazilikáját. (A közel három órás szertartásra meg volt hívva többek között Áder János köztársasági elnök, Sólyom László és Habsburg György. A szertartást Várszegi Asztrik pannonhalmi főapát és Notker Wolf prímás apát vezette. A Bazilikát az elmúlt egy évben John Pawson építész tervei alapján újították fel.)
Szerzs Szargszján örmény elnök bejelenti, hogy Örményország megszakítja diplomáciai és minden egyéb hivatalos kapcsolatát Magyarországgal, miután az örmény katonatársát Budapesten meggyilkoló, büntetését eddig Magyarországon töltő azeri Ramil Sahib Safarovot Magyarország kiadta Azerbajdzsánnak, aki elnöki kegyelemmel azonnal ki is szabadult.
A José Eduardo dos Santos angolai államfő vezette politikai tömörülés, a Népi Mozgalom Angola Felszabadításáért (MPLS) a szavazatok több mint 70 százalékával nyeri meg az afrikai országban rendezett parlamenti választást.
szeptember 1. – A Külügyminisztérium és a Közigazgatási és Igazságügyi Minisztérium közös közleményt bocsát ki, amely szerint Magyarország a (nálunk elkövetett bestiális orgyilkosságért) életfogytig tartó börtönbüntetésre ítélt Ramil Sahib Safarov azerbajdzsáni exhadnagy hazája részére történt átadásakor a strasbourgi európai egyezmény alapján járt el. (Jerevánban több százan tüntettek a külügyminisztérium épülete és Magyarország tiszteletbeli konzuljának irodája előtt, ahol – a rendőrök jelenléte ellenére – letépték a magyar zászlót az épület faláról és felgyújtották.)
szeptember 2. – A hódmezővásárhelyi időközi polgármesteri választást a Fidesz-KDNP jelöltje, Almási István nyeri, a szavazatok 52,31 százalékával.
szeptember 10. – Őrizetbe veszik az 1956-os forradalom utáni megtorlások egyik irányítóját, Biszku Béla korábbi belügyminisztert, majd a Budai Központi Kerületi Bíróság lakhelyelhagyási tilalmat rendel el. (Az ügyészség nem látta indokoltnak, hogy előzetes letartóztatást indítványozzon a bíróságon. A végzés nem lépett jogerőre, mivel az ügyész fellebbezést jelentett be. Ezt követően a Fővárosi Törvényszék szeptember 21-én – az ügyészi indítványt megalapozottnak találva – házi őrizetbe helyezte.)
szeptember 11. – Az Amerikai Egyesült Államok líbiai nagykövete, Christopher Stevens mellett a külképviselet három másik amerikai munkatársa is életét veszti a kelet-líbiai Bengáziban, miután szélsőséges iszlamista fegyveresek rakétatámadást hajtanak végre a képviselet ellen.
Az ellenzéki pártok – a Munkapárt és a Litván Szociáldemokrata Párt – győznek a litván parlamenti választás első fordulójában, míg az Andrius Kubilius miniszterelnök vezette Haza Szövetsége-Litván Kereszténydemokraták a harmadik helyen végeznek. (A második fordulót két héttel később tartják, de akkor már csak azokban az egyéni kerületekben szavaznak, ahol egyik jelölt sem szerezte meg a voksok legalább 50 százalékát.)
október 19. – Egy autóba rejtett bomba robban Libanon fővárosában, Bejrútban. (A merényletben nyolcan vesztették életüket, köztük a belbiztonsági erők hírszerzési főnöke, Viszam al-Haszan tábornok.)
október 19–20. – Vilmos luxemburgi trónörökös herceg és Stéphanie de Lannoy belga grófnő kétnapos esküvője. (Az első napon polgári ceremónia keretében adták össze a párt, majd másnap a luxembourgi Mi Asszonyunk-székesegyházban mondta ki a boldogító igent.)
október 28. – Parlamenti választás Ukrajnában, amelyen a Régiók Pártja 185, a Julija Timosenko bebörtönzött volt kormányfőt támogató Egyesült Ellenzék – Batykivscsina 101, a Vitalij Klicsko profi ökölvívó vezette Ukrán Demokratikus Szövetség a Reformért (UDAR) 40, a szélsőjobboldali Szvoboda (Szabadság) párt 37, a kommunista párt pedig 32 helyet szerzett. (A 450 fős parlamentnek csak 445 megválasztott képviselőjét hirdették ki, mivel a 225 körzetből ötben a központi választási bizottság nem tudta megállapítani az eredményt.)
november 4. – Az észak-egyiptomi térségből származó Tavadrosz püspököt választják Egyiptomban a helyi kopt keresztény közösség élére a márciusban elhunyt III. Senuda pápa utódjául.
november 5. – Hágában leteszi az esküt az új holland koalíciós kormány, amelynek élén újra a liberális Mark Rutte áll.
november 6. – A hivatalban lévő elnök, a Demokrata párti Barack Obama nyerte az amerikai elnökválasztást a republikánus Mitt Romney-val szemben.
november 8–14. – A Kínai Kommunista Párt XVIII. kongresszusa, ahol Hszi Csin-ping személyében megválasztották a párt új főtitkárát és a politikai bizottságot.
november 10. - A kaposvári keleti temetőben végső nyugalomra helyezték az október 29-én a sántosi erdőben meggyilkolt 11 éves kisfiút, Szita Bencét.
november 12. Kaposvár belvárosában, a Kossuth téren a Jobbik Magyarországért Mozgalom a Szita Bence-gyilkosság miatt tüntetést tartott a halálbüntetés visszaállítása mellett. A város főterén egy bitófát állítottak fel, melyen egy, a kezében "GYEREKGYILKOS" feliratú táblát tartó bábu lógott.
november 13. – Teljes napfogyatkozás Ausztrália, Új-Zéland, a Csendes-óceán déli része és Dél-Amerika déli része felett.
november 14. – Lemond Radimir Čačić, a horvát kormány első miniszterelnök-helyettese, gazdasági miniszter, akit a Kaposvári Törvényszék halálos közúti baleset okozásának vétsége miatt jogerősen egy év, tíz hónap letöltendő fogházbüntetésre ítélt.
Feloszlatja a parlament alsóházát és december 16-ra előrehozott választásokat írt ki Noda Josihiko japán kormányfő, miután az ellenzék teljesítette a feltételeit és megszavazott két kulcsfontosságú törvényt, a költségvetési hiányt fedező államkötvények kibocsátásáról, valamint a legfelsőbb bíróság által alkotmányellenesnek talált választási törvény módosítását.
Felmenti a vádak alól Ante Gotovina volt horvát tábornokot annak a hágai ENSZ-törvényszéknek a fellebbviteli tanácsa, amely a délszláv háborúk során elkövetett súlyos bűncselekmények ügyében jár el. (Az extábornokot – a francia Idegenlégió egykori katonáját, aki az 1995. augusztusi, Vihar fedőnevű horvát hadműveletnek volt a parancsnoka a szerbek lakta Krajina térségében – 2011 áprilisában első fokon 24 év szabadságvesztésre ítélték.)
november 17–18. – Az LMP csillebérci kongresszusának delegáltjai titkos szavazással úgy döntöttek, hogy a párt nem csatlakozik az Együtt 2014 mozgalomhoz. A döntés után Jávor Benedek frakcióvezető bejelenti lemondását.
november 18. – Beiktatják az egyiptomi kopt keresztény egyház új vezetőjét, II. Tavadrosz alexandriai pápát a kairói Szent Márk-katedrálisban. (Semjén Zsolt miniszterelnök-helyettes a kormány nevében meghívja Magyarországra a beiktatott kopt pápát.)
november 25. – Katalóniában előrehozott regionális választásokat tartanak, melynek tétje a régió függetlenné válása.
Schiffer Andrást választja vezetőjévé az LMP parlamenti képviselőcsoportja. (Schiffer 2012 januári lemondásáig már betöltötte ezt a posztot.)
Dalia Grybauskaitė litván elnök az októberi parlamenti választásokon győztes szociáldemokrata párt elnökét, Algirdas Butkevičiust bízza meg kormányalakítással. (Az új kormány decemberben kezdi meg működését.)
Az ENSZ Közgyűlése „nem tag megfigyelő állam” szintre emeli a világszervezetben Palesztina státuszát. (Az ENSZ 41 tagállama – köztük Magyarország – tartózkodott a voksoláson.)
Koszovóban üdvrivalgással, Szerbiában éles bírálatokkal fogadják a hágai Nemzetközi Törvényszék (NT) fellebbviteli tanácsának döntését, melyben felmenti a háborús- és emberiesség elleni bűnök vádak alól Ramush Haradinaj volt koszovói kormányfőt, egykori gerillaparancsnokot, mivel az NT nem találta bizonyító erejűnek a tanúvallomásokat.
december 2. – Elnökválasztás Szlovéniában, melyet a korábbi miniszterelnök, Borut Pahor nyer.
december 9. – Parlamenti választások Romániában, amely a kormányzó Szociálliberális Szövetség (USL) győzelmével zárul. (Az RMDSZ 5,13%-kal igen, az EMNP 0,64%-kal nem jut be a parlamentbe.)
december 10. – Megbukik a Lawrence Gonzi vezette máltai kormány, mivel a parlamenti képviselők többsége a kabinet által beterjesztett költségvetési tervezet ellen szavazott.
december 12. – Észak-Korea sikeres rakétakísérletet hajt végre, és föld körüli pályára állít egy műholdat, melynek fellövésével áprilisban még kudarcot vallottak.
december 13–20. – Diáktüntetések, tiltakozás Magyarország több nagyvárosában az Orbán-kormány oktatáspolitikája ellen.
december 18. – A hágai székhelyű Nemzetközi Büntetőbíróság (ICC) első fokon felmenti a háborús bűncselekmények vádja alól Mathieu Ngudjolo Chui egykori kongói hadurat. (A vád azon alapult, hogy 2003-ban fegyveresei Bogoro faluban a lakosságra támadtak, és többeket megöltek. A bíróság szerint a tanúvallomások ellentmondásosak, és nem lehetett egyértelműen bizonyítani felelősségét.)
A december 9-i parlamenti választások eredményeként megalakul az új román kormány. (A Victor Ponta vezette második kabinet kétharmados többséget szerzett, s amely a Szociálliberális Szövetség (USL) és a független képviselőket tömörítő Románia Haladásáért Országos Szövetség (UNPR) tagjaiból áll.)
Benyújtja lemondását Mario Monti, az olasz szakértői kormány vezetője, miután a római parlament alsóháza megszavazta a 2013. évi költségvetést. (A Silvio Berlusconi volt kormányfő vezette ellenzéki Szabadság Népe (PdL) december 6-án megvonta a bizalmat a Monti-kormánytól, ezt követően Monti 8-án bejelentette lemondását, hozzátéve, hogy addig marad hivatalában, amíg a jövő évi költségvetést el nem fogadja a parlament.)
december 25. – Az egyiptomi választási bizottság bejelenti, hogy a szavazók 63,8 százaléknyi „igen” vokssal jóváhagyták az ország új alkotmányát. (A hivatalos adatok szerint a jogosultak 32,9 százaléka vett részt a népszavazáson.)
december 26. – Japánban ismét Abe Sinzó alakít kormányt. (Kormánya névsorának bejelentésekor a gazdasági válság elleni küzdelem elősegítése és az ország befolyásának erősítése érdekében a kormánypolitika megújulását ígérte.)
december 30. – A Magyar Honvédség hivatásos és szerződéses állományú katonáinak jogállásáról szóló törvény helyébe új katonai szolgálati törvény lép. (A törvényt az Országgyűlés a december 11-i ülésnapján fogadta el.)
december 31. – Tizenhárom év után befejezi küldetését Kelet-Timoron az ENSZ békefenntartói missziója (MINUT).
január – Megszűnik a gépjárművezetői engedély megszerzéséhez eddig szükséges rutinvizsga, a feladatokat – amelyeket eddig a tanpályán kellett elvégezni – beépítik a forgalmi vizsgába.
február – Német vámnyomozók mintegy egymilliárd eurót érő, 1400 darabból álló – a nácik által a két világháború között, vagy a háború alatt elkobzott-elrabolt – műgyűjteményre bukkannak Hildebrand Gurlitt műkereskedő fiának müncheni lakásában egy adócsalás gyanúja miatt indított eljárás során. (A lefoglalt festmények között Oskar Kokoschka, Henri de Toulouse-Lautrec, Ernst Ludwig Kirchner, Albrecht Dürer, Gustave Courbet művei mellett előkerült eredeti Henri Matisse- és Pablo Picasso-festmény is, továbbá egy eddig ismeretlen Otto Dix- és egy Marc Chagall-alkotás.)
A tokiói kormány 26 millió dollárnak megfelelő összegért megveszi a tulajdonos Kurihara család két férfi örökösétől a Kelet-kínai-tengerben található, lakatlan Szenkaku szigetcsoport – kínaiul Tiaojü-szigetek – három tagját. Válaszul Peking hadihajókat vezényel a térségbe, és a kormány bátorításával tüntetések kezdődnek több kínai városban. (Japán a területet 1972-ben kapta vissza az USA-tól – Okinavával együtt –, amelyre Kína mellett Tajvan is magának követel.)
Másfél millióan vonulnak Barcelona utcáira, hogy követeljék Katalónia függetlenné válását Spanyolországtól, a tömeges támogatás láttán Artur Mas katalán elnök előrehozott választást ír ki. (A novemberi voksoláson azonban Mas pártja, a Konvergencia és Unió (CiU) a vártnál kevesebb vokssal győzőtt, és nem szerzett abszolút többséget.)
Hivatali hatalommal visszaélés vádjával a szerb rendőrség őrizetbe veszi Kasza József volt szabadkai polgármestert, a Vajdasági Magyar Szövetség (VMSZ) egykori elnökét. (Több mint két és fél hónapot töltött vizsgálati fogságban.)
Az egységes szíriai ellenzéket ismeri el Szíria egyetlen törvényes képviselőjének az Öböl Menti Együttműködési Tanács, Franciaország, Törökország, Olaszország, továbbá Nagy-Britannia. (December közepén Barack Obama amerikai elnök is elismerte a koalíciót.)
december – A marokkói Marrákesben több mint száz ország, köztünk Magyarország is elismeri az ellenállók koalícióját a szír nép egyedüli törvényes képviselőjének. A felkelők körülzárják a fővárost, Damaszkuszt.
az év folyamán – Az Országos Meteorológiai Szolgálat mérései alapján 2012-ben 2404 napsütéses óra volt országos átlagban, amely 1901 óta az éves napfénytartam alapján a legnaposabb év volt.
Az ENSZ Nevelésügyi, Tudományos és Kulturális Szervezete (UNESCO) a 2012-es esztendőt Szentágothai János- és Solti György-évnek jelölte.
december 16. – Kodály Zoltán születésének 130. évfordulója (született: 1882-ben)
március 5. – Gerardus Mercator (1512 – 1594) flamand térképész születésének 500. évfordulója.
700 éve a Vienne-i zsinaton V. Kelemen pápa feloszlatta a templomos lovagrendet.
100 éve a Déli-sarkról visszatérő Robert Falcon Scott kapitány és bajtársai életüket vesztették a hóviharban (Scott naplójába tett utolsó sajátkezű bejegyzésének dátuma szerint).
400 éve hunyt el Szamosközy István (latinosan Zamosius) erdélyi magyar történetíró (* 1570).
április 5. – Örkény István (1912 – 1979) magyar író, író, drámaíró születésének 100. évfordulója.
április 6. – Alekszandr Herzen (1812 – 1870) orosz nyugat-barát író és gondolkodó születésének 200. évfordulója.
április 14. – Robert Doisneau (1912 – 1994) a Francia Köztársaság Becsületrendjével kitüntetett mélyen humanista francia emberfotós születésének 100. évfordulója.
április 14. – Király Béla (1912–2009) vezérezredes, hadtörténész, az MTA tagja, az 1956-os Nemzetőrség főparancsnoka születésének 100. évfordulója.
május 7. – Robert Browning (1812-1889) angol költő születésének 200. évfordulója.
május 9. – Ottlik Géza (1912-1990) magyar író, nemzetközi szintű bridzsjátékos, szakíró születésének 100. évfordulója.
június 18. – Ivan Alekszandrovics Goncsarov (1812-1891) orosz író születésének 200. évfordulója.
június 23. – Alan Mathison Turing (1912-1954) brit matematikus születésének 100. évfordulója.
június 26. – IV. Murád oszmán szultán (1612-1640) születésének 400. évfordulója.
június 28. – Jean-Jacques Rousseau (1712-1778) a francia filozófus születésének 300. évfordulója.
július 3. – 700 éve hunyt el Marino Zorzi a Velencei Köztársaság ötvenedik dózséja (* 1231)
július 30. – 100 éve hunyt el Meidzsi japán császár, akinek az uralkodása (Meidzsi-restauráció) Japán radikális politikai és szociális átalakulását jelentette (* 1821).
augusztus 4. – Raoul Wallenberg (1912–1947) svéd diplomata, magyarországi nagykövet születésének 100. évfordulója.
augusztus 5. – Pierre abbé (1912–2007) francia katolikus pap, a szegényeket és a menekülteket támogató Emmaüs mozgalom alapítója születésének 100. évfordulója.
augusztus 27. – Szemere Bertalan 1848–49-es magyar politikus, miniszterelnök születésének 200. évfordulója.
augusztus 30. – Haraszthy Ágoston, magyar földbirtokos, a királyi testőrség tisztje, a kaliforniai szőlőtermesztés és borászat megalapítója születésének 200. évfordulója.
szeptember 1. – 100 éve hunyt el Török Aurél magyar orvos, az MTA tagja, egyetemi rendes tanár, és rektor, m. kir. udvari tanácsos (* 1842).
szeptember 6. – Nicolas Schöffer (Schöffer Miklós) magyar születésű francia festőművész, szobrászművész, konstruktőr születésének 100. évfordulója.
szeptember 7. – 200 éve Moszkva előtt 110 km-re vívták meg a Bonaparte Napóleon irányította Grande Armée és a Mihail Kutuzov vezette orosz hadsereg a napóleoni háborúk legvéresebb csatáját, a borogyinói csatát; I. Napóleon francia császár a csatát követően, szeptember 14-én elfoglalta Moszkvát.
szeptember 10. – Mistéth Endre hídépítő mérnök, miniszter, a második világháborút követő helyreállításnál Budapesten az első hidak, a Manci híd és a Kossuth híd tervezője születésének 100. évfordulója.
szeptember 14. – Giovanni Domenico Cassini olasz származású francia csillagász születésének 300. évfordulója.
szeptember 29. – Michelangelo Antonioni (1912–2007) olasz filmrendező születésének 100. évfordulója.
október 6. – 100 éve hunyt el Auguste Beernaert Nobel-békedíjas belga-flamand politikus, 1884-1894 között Belgium miniszterelnöke (* 1829).
október 21. – Solti György (1912–1997) magyar karmester, zongoraművész születésének 100. évfordulója.
október 28. – Maxentius római császár (312–278) születésének 1700. évfordulója.
október 31. – Szentágothai János (1912–1994) Kossuth-díjas magyar anatómus születésének 100. évfordulója.
november 20. – Habsburg Ottó (1912–2011) főherceg, az utolsó osztrák-magyar trónörökös születésének 100. évfordulója.
Megjelenik magyar fordításban James Dashner Útvesztő-trilógiájának első kötete, Az Útvesztő.
Megjelenik magyar fordításban Veronica Roth a Beavatott-trilógiájának első kötete, A beavatott.
Megjelenik Lois Lowry Az emlékek őre regényfolyamának negyedik, befejező részre, A fiú.
május 2. – Megjelenik a Lynyrd Skynyrd együttes Last of a Dying Breed című albuma.
november 13. - Megjelenik az Edda Művek harmincegyedik nagylemeze Inog a világ címmel.
január 1. – Bábel Vince, az ország első újszülöttje 2012-ben Békés megyében a békéscsabai Réthy Pál Kórházban éjfél után 1 perccel jött a világra[forrás?]
február 23. – Esztella svéd királyi hercegnő, Östergötland hercegnője, Viktória svéd trónörökösnő és Daniel Westling lánya, XVI. Károly Gusztáv svéd király első unokája, a svéd korona várományosa

A 2013-as Eurovíziós Dalfesztivál volt az ötvennyolcadik Eurovíziós Dalfesztivál. Svédországban rendezték meg, mivel az előző évi dalfesztivált Loreen svéd énekesnő Euphoria című dala nyerte. Két elődöntőt rendeztek, az elsőt 2013. május 14-én, a másodikat pedig május 16-án. A döntő dátuma 2013. május 18. volt. A verseny helyszínét illetően a svédek a győzelmük után azt nyilatkozták, hogy Stockholm vagy Malmö fog otthont adni a fesztiválnak. 2012. július 8-án hivatalossá vált, hogy Malmőben lesz megrendezve a verseny.A dalfesztiválon 39 ország vett részt, beleértve Örményországot is, amely utoljára 2011-ben volt résztvevő. Bosznia-Hercegovina, Portugália, Szlovákia és Törökország még a verseny előtt visszalépett. A magyar induló ByeAlex volt, aki a Kedvesem (Zoohacker Remix) című számával nyerte meg A Dal című válogatót. ByeAlex az Eurovíziós Dalfesztivál döntőjében 84 ponttal a tizedik helyet érte el, ami a harmadik legjobb helyezés, amit magyar versenyző el tudott érni a dalfesztiválok addigi történetében.
A verseny győztese a Dániát képviselő Emmelie de Forest lett, aki 281 pontot gyűjtve nyerte meg a döntőt. Az Only Teardrops című dal emellett nyolc országtól kapta meg a maximális 12 pontot. A 2013-as elődöntőket és a döntőt százhetvenmillió ember látta.
A verseny helyszíne Stockholm és Malmö között dőlt el, végül 2012. július 8-án hivatalossá vált, hogy a malmői, 15 500 férőhelyes Malmö Aréna ad otthont a dalversenynek. Korábban még Göteborg is lehetséges helyszín volt. Az 1992-es Eurovíziós Dalversenynek is Malmö adott otthont, bár akkor az Isstadionban volt megrendezve.
Az Eurovíziós Dalfesztivál emblémájának fő eleme egy pillangó, ami a pillangóeffektus szimbólumaként jelenik meg a logóban. Manapság már a tudomány tudja, hogy kis dolgok sok mindent meg tudnak mozgatni. Egy pillangószárny el tud indítani akár egy hurrikánt is – legalábbis elméletben. A pillangóknak egy nevük van, de mégis létezik ezer különböző formájú, fajtájú és színű, csakúgy, mint az Eurovíziós Dalfesztivál, melyet a gazdag nemzeti sokszínűség jellemez. Ezek mellett azt is jelképezi még, hogy májusban emberek milliói gyűlnek össze Malmőben, hogy megünnepeljék sokszínűségüket. Ha mindannyian együttműködünk, bármit el tudunk érni, mivel „Egyek vagyunk”. Így lett a verseny mottója „We are one!”A dalversenynek 1995 óta először nem kettő, három, vagy négy, hanem egy házigazdája volt, Petra Mede személyében.
Csehországban ismételten felvetődött a kérdése egy lehetséges visszatérésnek, de a Česká Televize döntése alapján 2010 után ez volt sorozatban a negyedik verseny, amelytől távol maradnak. Nem küldött versenyzőt Monaco sem, amely eddig utoljára 2006-ban szerepelt, de a 2010 óta távol maradó Andorra, az 1993-ban utoljára részt vevő Luxemburg és a verseny eddigi egyetlen afrikai résztvevője, Marokkó sem. A tavalyi évet politikai okokból kihagyni kényszerülő Örményország visszatért, ellentétben a 2012-ben financiális hiányokra hivatkozó Lengyelországgal, akik az előzetes találgatásokkal és bejelentésekkel szemben sem indultak el a versenyen. Legutóbb mindkét ország a 2011-es Eurovíziós Dalfesztiválon képviseltette magát. Portugália negyvenhatszor vett részt eddig az Eurovíziós Dalversenyen, ám majdhogy fél évszázadnyi versenyzés után, pénzügyi okok miatt visszaléptek. Eddigi legjobb helyezésük egy hatodik hely 1996-ból. A portugálokhoz hasonlóan Szlovákia sem delegált versenyzőt Malmőbe; négy év folyamatos részvétel után először nem volt szlovák indulója a versenynek. Ezentúl még a bosnyák közmédiát ért megszorításoknak köszönhetően Bosznia-Hercegovina sem delegált versenyzőt Malmőbe, bár egy másik műsorsugárzó bejelentette, hogy szívesen neveznének indulót, de ez nem járt sikerrel. Bosznia-Hercegovinával egy napon jelentette be a török műsorsugárzó, hogy visszalép a versenytől, mivel nem értenek egyet a versenyszabályokkal, többek között az 50–50%-os szavazással, és az „Öt Nagy” státusszal. Így végül 39 állam vett részt a 2013-as Eurovíziós Dalversenyen, s ez megegyezik a 2005-ös és a 2010-es létszámmal.
A 2012-es verseny után sorozatban másodszor indult a san marinói Valentina Monetta, ám csakúgy mint az előző évben, ezúttal sem sikerült kivívnia a döntőbe jutást. A moldovai Aliona Moon 2012-ben még Pasha Parfeny egyik háttérénekese volt, ebben az évben viszont szólóénekesként indult, Parfeny pedig ebben az évben zongoristaként vett részt az előadásban. Az albán Bledar Sejko 2011-ben Aurela Gaçe előadásában vett részt gitárosként, az örmény Gor Szudzsján pedig 2010-ben Eva Rivas egyik háttérénekese volt. Másodszor vett részt a bolgár Elitsa és Stoyan is, akik 2007-ben az ország eddigi legjobb eredményét elérve a döntőben ötödik helyen zártak, ebben az évben viszont döntőbe sem jutottak.
Az itt Szerbiát képviselő Moje 3 egyik tagja, Nevena Božović volt az első személy, aki a Junior Eurovíziós Dalfesztivál után kijutott az Eurovíziós Dalfesztiválra is: 2007-ben Rotterdamban egy harmadik helyet szerzett meg Szerbiának.
2012. október 25-én reggel Gazsó L. Ferenc, az MTVA vezérigazgató-helyettese és Rákay Philip, a Magyar Televízió intendánsa jelentette be, hogy a televízió részt kíván venni a soron következő dalversenyen, és nyílt pályázatot ír ki. A dalok leadásának határideje 2012. december 31-e volt. A 244 jelentkező közül egy zsűri választotta ki a magyar válogató résztvevőit. A nemzeti döntő zsűrije ötfős volt, tagjai Rákay Philip, az MTVA intendánsa, Csiszár Jenő televíziós-rádiós személyiség, Walkó Csaba, a 2012-es Eurovíziós Dalfesztiválon Magyarországot képviselő Compact Disco frontembere, Rakonczai Viktor zeneszerző és Rúzsa Magdi, a 2007-es Eurovíziós Dalfesztivál magyar résztvevője lett. A hazai elődöntőkre külföldi előadók ezúttal nem pályázhattak, mivel egy szabályváltozás szerint a hazai fordulóban elhangzó dalok mindegyikének magyarul kellett elhangoznia. Februárban és márciusban hat show-műsort adtak le. A három elődöntőben összesen harminc dal versenyzett a két középdöntőbe, majd a döntőbe jutásért. A műsorok során a szakmai zsűri, illetve a közönség szavazata döntött arról, hogy ki képviselje Magyarországot a svédországi Malmőben. A műsor házigazdái Gundel Takács Gábor és Novodomszky Éva voltak. A győztes ByeAlex lett, aki a Kedvesem című számával nyerte meg a magyar válogatót.
ByeAlex a malmői döntőben 84 ponttal a 10. helyet érte el, ami a harmadik legjobb helyezés, amit magyar versenyző el tudott érni a dalfesztivál addigi történetében, csak Bayer Friderika 1994-es negyedik, illetve Rúzsa Magdi 2007-es kilencedik helye előkelőbb. Az elődöntőt Magyarországon többen kísérték figyelemmel, mint 2012-ben a Compact Disco szereplését.
A döntőt március 2-án tartotta az MTV a két középdöntőből továbbjutott nyolc előadó részvételével. A végeredmény a telefonos szavazás, illetve szakmai zsűri szavazatai alapján alakult ki. Első körben a továbbjuttatott nyolc versenyzőből kizárólag a zsűri szavaztok alapján jelölték ki azt a négy dalt, amelyek közül a telefonos szavazatok döntötték el, hogy szerintük melyik dal képviselje Magyarországot az Eurovíziós Dalfesztiválon. A zsűri a megszokottól eltérően az összes produkció elhangzása után pontozott. Az első helyezett 10 pontot kapott, a második 8-at, a harmadik 6-ot, míg a negyedik 4 pontot. A műsort élőben közvetítette az M1 és a Duna World, illetve interneten az adal2013.hu és a eurovision.tv. Meghívott előadóként lépett fel az előző évi nemzeti döntő egyik résztvevője, az Anti Fitness Club, akik a 2012-es Eurovíziós Dalfesztivál győztes dalának, a Euphoriának egy sajátos feldolgozását adták elő. Fellépett a 2012-es Eurovíziós Dalfesztivál magyar indulója, a Compact Disco is, akik a Sound of Our Hearts című dalukat adták elő, a Magyar Rádió szimfonikus zenekarának közreműködésével.
A nézői szavazatok alapján A Dalt ByeAlex nyerte. Loreen, a 2012-es Eurovíziós Dalfesztivál győztese Japánból küldött videóüzenetet, míg Petra Mede, a 2013-as Eurovíziós Dalfesztivál műsorvezetője egyenesen a svéd nemzeti döntő, a Melodifestivalen második esély fordulójából köszöntötte A Dal nyertesét.
Az Eurovíziós Dalfesztivál svéd szervezői az EBU egyik novemberi referencia ülésén döntöttek arról, hogy a malmői versenyen részt vevő országok rajtsorrendjét a korábbi sorsolásos rendszerrel szemben a műsor producerei fogják meghatározni. Egyedül a rendező Svédország helyzetét bízzák a véletlenre a döntőben. A hagyományok közül többet megtartottak, így januárban a korábbiakhoz hasonló módon zajlott le az országok elődöntőkbe való szétválasztása. Az államokat partnerkapcsolataik szerint csoportosítva sorolták be egy-egy kalapba, összesen hatba, és ezekből húzva eldőlt, hogy kiknek, kik ellen, melyik napon kell először fellépniük. A rendezők csak ezt követően, a március közepén tartandó delegációvezetők találkozóján tettek eleget a rajtsorrend végleges meghatározásának. Mivel a legtöbb látogatót a két közeli szomszédos országból várták, ezért néhány kisebb problémára is megoldást találtak a versenyszervezők. A jegyeladások arányossága miatt a szomszédos Dánia képviselője megállapodás szerint az első, Norvégiáé pedig a második elődöntőben állt a közönség elé.
A harminchárom elődöntős országot – Dánia, Izrael és Norvégia kivételével – öt kalapba osztották földrajzi elhelyezkedésük és szavazási szokásaik alapján, a 2008-ban bevezetett módon. Január 17-én tartották a sorsolást, ahol a kalapok egyik fele az első elődöntőbe, a másik a második elődöntőbe került. Ennek célja a szavazás igazságosabbá tétele volt. A sorsolás során azt is eldöntötték, hogy az egyes országok az adott elődöntő első vagy második felében fognak fellépni, így a delegációk előre tudták, mikor kell megérkezniük a próbákra. A végleges fellépési sorrendet 2013. március 28-án tette közzé a házigazda SVT produkciós csoportja.
A három adásból álló műsorfolyamot élőben, HD minőségben közvetítette az M1, Gundel Takács Gábor helyszíni kommentálásában. Az adásokat megelőzően Novodomszky Éva műsorvezetésével, az Elővízió című műsorban tudhattunk meg kulisszatitkokat, érdekességeket a versenyről.
1995 után először fordult elő, hogy egy műsorvezetője volt a versenynek: Petra Mede.
A szombati döntőben a részt vevő versenyzőkkel Eric Saade, a 2011-es Eurovíziós Dalfesztivál svéd résztvevője beszélgetett a Green Roomban, ami az elmúlt évektől eltérően teljesen külön volt a nézőtértől és a színpadtól, és jelen volt 800 néző is.A dalok közötti képeslapok az adott versenyzővel készült kisfilmek, amiket a szervező SVT forgatott márciusban a részt vevő 39 országban.
Az első elődöntő kezdetén Loreen énekelte el előző évi győztes dalát egy gyermekkar kíséretében. A döntő nyitásaként egy kórus adta elő a We Write the Story című dalt, melyet Björn Ulvaeus, Benny Andersson és Avicii szerzett. Ezalatt a részt vevő huszonhat ország versenyzői az olimpiai játékok megnyitójához hasonlóan vonultak be az arénába. A szavazás közben Loreen előadott egy remixet, amely tartalmazta a We Got the Power, a My Heart Is Refusing Me és a Euphoria című dalt. A szavazatok számlálása alatti szünetben a műsorvezető, Petra Mede szórakoztatta a közönséget. Több mint nyolc perces produkciójában feltűnt pár másodpercre a svéd popipar egyik legismertebb alakja, Carola is. Ezt követően Sarah Dawn Finer adta elő a The Winner Takes It All című ABBA-dal átdolgozását.
Az 1985-ös Eurovíziós Dalfesztivál óta először fordult elő, hogy Jugoszlávia, vagy a volt Jugoszlávia utódállamai közül senki sem vett részt a dalverseny döntőjében, miután az első elődöntőben sorra kiesett Szlovénia, Horvátország, Montenegró és Szerbia, a második elődöntőből pedig Macedónia. Bosznia-Hercegovina nem nevezett indulót a versenyre, míg Koszovó még sosem vett részt, mivel nem tagja az EBU-nak.
Nagy meglepetést okozott a bolgár folkduó, Elitsa és Stoyan kiesése a második elődöntőből, hiszen 2007-ben a döntő ötödik helyén végeztek. Ugyancsak meglepő volt a San Marinó-i Valentina Monetta kiesése, akinek a dalát sokan a döntőbe várták, és a rajongói klubok előzetes szavazásán összesítésben a második helyen végzett.
Ebben az évben fordult elő először, hogy Magyarország pontot adott a vele konfliktusban álló Örményországnak.
A verseny előtt a legesélyesebbnek Dániát tartották, és végül daluk győzni is tudott.
A szavazás az elődöntőkben és a döntőben is azonos módon történt: mindegyik ország rendelkezett egy ötfős szakmai zsűrivel, és az ő pontjaik, valamint a nézők telefonos szavazatai közösen alakították ki az országonkénti eredményeket. Az elődöntők eredményeit a döntő után hozták nyilvánosságra. Az első elődöntőben Szlovénia végzett az utolsó helyen, történetük során először, míg a második elődöntőben Lettország zárt a tabella legalján, immáron harmadszor.
A döntőben a szavazás során összesen négy ország váltotta egymást az élen. Az elsőként szavazó San Marino Görögországot helyezte az élre. Svédország pontjai után Norvégia vezetett, ezt követően még Görögország és Belgium is visszaállt az élre, de nem sokkal ezután átvette a vezetést Dánia, amely előnyét végig őrizve harmadik győzelmét aratta. Az elődöntők 2004-es bevezetése, ezáltal a résztvevők számának megemelkedése óta a 281 pont a negyedik legmagasabb, amivel nyerni lehetett. Ez éppen egy ponttal több, mint amennyit a 2004-es ukrán győztes, Ruslana összegyűjtött. Emellett a győztes dal nyolc országtól gyűjtötte be a maximális tizenkét pontot. Mindössze egy ország, San Marino nem adott pontot a győztesnek. A verseny történetében először, már a harmincötödik szavazó ország után kihirdették a győztest, miután matematikailag eldőlt, hogy megnyerte a döntőt Dánia, és csak utána adták meg a lehetőséget, hogy kihirdesse a pontjait a még fennmaradó négy ország. A legtöbb tizenkét pontot a második helyen végző Azerbajdzsán kapta, aki a második elődöntő győztese is volt egyben. A harmadik helyen az első elődöntő harmadik helyezettje, Ukrajna végzett. A döntőben az utolsó helyet Írország szerezte meg, akik az első elődöntőből a nyolcadik helyen jutottak tovább.
A házigazda Svédország a tizennegyedik helyen végzett. A 2012-es év után ismét előfordult, hogy a hazai közönség örülhetett a maximális 12 pontnak, bár csak egyszer. A döntőben mindössze tizenhárom olyan dal volt, amely nem kapott legalább egyszer tizenkét pontot; ugyanennyi kapott legalább egyszer, akárcsak a 2012-es Eurovíziós Dalfesztiválon. Magyarország pontjait Novodomszky Éva hirdette ki, a tizenkét pontot Azerbajdzsán dala kapta, a későbbi győztes Dánia tíz pontot kapott. Magyarország Németországtól kapott tizenkét pontot, továbbá tíz pontot adott Finnország és Svájc, nyolcat Albánia, hetet Hollandia, hatot Bulgária és San Marino, ötöt Litvánia, négyet Észtország és Horvátország, hármat Olaszország és Svédország, míg kettőt köszönhettünk Görögországnak, Norvégiának és Szerbiának.
Magyarország szakmai zsűrijének tagjai Balázs Fecó, Jeney Erzsébet, Kiss Áron Ádám, Rakonczai Viktor és Rúzsa Magdi voltak.
Az első elődöntőt május 14-én rendezték meg tizenhat ország részvételével. Az egyes országok által kiosztott pontok telefonos szavazás, illetve szakmai zsűrik szavazatai alapján alakultak ki, mely alapján az első tíz helyezett jutott tovább a döntőbe. A részt vevő országokon kívül az  Egyesült Királyság,  Olaszország és  Svédország is az első elődöntőben szavazott.
A sorok és az oszlopok a fellépés sorrendjében vannak rendezve. Az utolsó három oszlopban az itt szavazó automatikus döntősök az angol ábécé szerinti sorrendben találhatók meg.
A teljes zsűri és nézői szavazatok átlagát külön, 2013. május 28-án hozta nyilvánosságra az EBU.
A második elődöntőt május 16-án rendezték meg tizenhét ország részvételével. Az egyes országok által kiosztott pontok telefonos szavazás, illetve szakmai zsűrik szavazatai alapján alakultak ki, ami alapján az első tíz helyezett jutott tovább a döntőbe. A részt vevő országokon kívül  Franciaország,  Németország és  Spanyolország is a második elődöntőben szavazott.
A sorok és az oszlopok a fellépés sorrendjében vannak rendezve. Az utolsó három oszlopban az itt szavazó automatikus döntősök ábécésorrendben találhatók meg.
A teljes zsűri és nézői szavazatok átlagát külön, 2013. május 28-án hozta nyilvánosságra az EBU.
A döntőt május 18-án rendezték meg huszonhat ország részvételével. A mezőnyt a következő országok alkották:
az első elődöntő első tíz helyezettje:  Dánia,  Oroszország,  Ukrajna,  Moldova,  Belgium,  Hollandia,  Fehéroroszország,  Írország,  Litvánia,  Észtország
a második elődöntő első tíz helyezettje:  Azerbajdzsán,  Görögország,  Norvégia,  Málta,  Románia,  Izland,  Örményország,  Magyarország,  Finnország,  Grúzia
az automatikusan döntős „Öt Nagy”:  Egyesült Királyság,  Franciaország,  Németország,  Olaszország,  Spanyolország
A sorok a fellépés, az oszlopok előbb a döntősök, majd az elődöntőben kiesettek fellépési sorrendjében vannak rendezve.
A teljes zsűri és nézői szavazatok átlagát külön, 2013. május 28-án hozta nyilvánosságra az EBU.
A huszonhat döntős ország közül tizenhárom (50%) kapott minimum egyszer tizenkét pontot, és tizenhárom (50%) maradt legmagasabb pontszám nélkül.
Az előző évekkel ellentétben a szavazás sorrendjét nem sorsolással döntötték el, hanem a főpróba alapján szavazó szakmai zsűrik pontjai alapján mesterségesen állították össze, hogy lehetőség szerint minél izgalmasabb legyen. A szóvivők között ezúttal is több, korábban részt vevő énekes volt: a norvég Tooji (2012), az örmény André (2006), a lett Anmary (2012), a bolgár Joanna Dragneva (a Deep Zone tagjaként, 2008), az orosz Alsou (2000) és a német Lena (2010 győztes, 2011). A magyar pontok kihirdetője Novodomszky Éva volt. A szavazás sorrendje a következőképpen alakult:
Megjegyzés: Az egyes országok televíziócsatornái illetve rádiói alapesetben élőben közvetítették a dalfesztivált. Ez néhány esetben elérhet, mely a fenti táblázatban is fel van tüntetve.
A 4+-os adatok a teljes lakosságra, a 18–49-es adatok a célközönségre vonatkoznak.

Évtizedek: 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek – 2050-es évek – 2060-as évek  
Évek: 2008 – 2009 – 2010 – 2011 –  2012 – 2013 – 2014 – 2015 – 2016 – 2017 – 2018
2013 (MMXIII) első napja keddre esett a Gergely-naptár szerint. Időszámításunk 2013. éve, a 3. évezred és a 21. század 13. éve, a 2010-es évek 4. éve.
Létrejön a járás mint az állam szervezetének legalacsonyabb szintű területi és szervezeti egysége.
A kormány döntésének megfelelően a Magyar Honvédség – az ivóvízminőség-javító program beruházásainak megvalósulásáig – a rendelkezésre álló katonai képességeivel szállítja az ivóvizet azokra településekre, ahol a víz arzéntartalma túllépi az Európai Unió által megszabott határértéket, hozzájárulva ezzel a lakosság egészséges ivóvízzel való ellátásához. (Az Európai Bizottság 2012. május 30-i határozata alapján Magyarország 2012. december 25-ig kapott haladékot, hogy teljesítse az ivóvíz arzéntartalmára megszabott európai uniós határértékeket. A kormány szeptember 20-i határozata szerint az eddigi, literenkénti 20 mikrogramm helyett szigorúbb, 10 mikrogrammos határértéket kell teljesíteni.)
Június végéig Írország veszi át Ciprustól az Európai Unió Tanácsának soros elnökségét, és életbe lép a 2012. márciusi uniós csúcson elfogadott fiskális paktum. 
Dioncounda Traoré elnök Franciaországtól és az ENSZ-től kért sürgős segítséget, hogy megállítsa az iszlamista lázadók előrenyomulását dél felé, a főváros, Bamako irányában.
Mali északi részén az iszlám milíciák – egy újabb offenzíva során – elfoglalják Konnát, majd másnap a kormánycsapatok – a francia légierő támogatásával – visszafoglalják azt.
Maliban az iszlamista fegyveresek elfoglalják a mauritániai határ közelében fekvő Diabali városát.
Az ENSZ Biztonsági Tanácsa támogatja a francia intervenciót Maliban, míg a brit kormány légi logisztikai segítséget nyújt Franciaországnak.
A francia kormány kérésére a Belga Királyság kormánya úgy döntött, támogatja a Maliban folyó francia hadműveletet, másnap pedig Németország csapatszállító repülőgépeket ajánl fel a katonai akció támogatására.
A francia katonák megkezdik az első szárazföldi műveletet Maliban, újabb szakaszba léptetve ezzel az eddig elsősorban légicsapásokból álló műveletet.
január 16. – A francia csapatok megindulnak Mali északi része felé, hogy kiűzzék onnan a radikális iszlamista fegyveres csoportokat.
Soron kívüli találkozót tartanak az uniós tagországok külügyminiszterei, hogy megvitassák a Maliban kialakult helyzetet. (A tanácskozáson megállapodnak abban, hogy az Európai Unió katonai kiképzőket küld Maliba, valamint pénzügyi támogatást nyújt a Nyugat-afrikai Államok Gazdasági Szervezete (ECOWAS) több ezer fős katonai küldetéséhez.)
Megérkeznek az első afrikai katonák Maliba. (A 40 togói katona az előőrse annak a nyugat-afrikai haderőnek, amelyet azért vezényelnek a térségbe, hogy segítse az ország északi részét elfoglalt iszlamisták kiűzését.)
A mali hadsereg csapatai – erőteljes francia támogatással – visszafoglalták Konnát. (A város visszavétele után a kormánycsapatok másnap folytatták előrenyomulásukat a lázadók kezén lévő Douentza felé.)
január 17–18. – Áder János személyében először jár magyar államfő a NATO brüsszeli központjában azóta, hogy Magyarország 1999-ben csatlakozott a szervezethez.
január 20. – Népszavazás Ausztriában a sorkatonai szolgálat eltörléséről, melyen az osztrákok többsége a sorkötelezettség fenntartására voksolt.
január 25. Bécsben a Szent István-székesegyházban megtartották a Balassi-mise néven ismert istentiszteletet Kiss-Rigó László celebrálásában.
január 28. – Beatrix holland királynő bejelentette, hogy április végén lemond trónjáról legidősebb gyermeke, Vilmos Sándor herceg javára.
február 1. – Országos rendőrfőkapitánnyá nevezi ki Papp Károly vezérőrnagyot Orbán Viktor miniszterelnök. (Elődje, Hatala József nyugdíjba vonult.)
február 5. – Miskolc polgármestere bejelenti, hogy nem fog a város Világsátort létesíteni. A kulturális központtal kapcsolatban Kriza Ákos azt is elmondta, hogy nem a Jobbik nyomására hozták meg ezt a döntést.
XVI. Benedek pápa a bíborosi kollégium ülésén, a konzisztóriumon bejelenti, hogy február 28-ával lemond tisztségéről.
A parlament – 15 évi előkészület után – elfogadja az új polgári törvénykönyvet (Ptk.). (A Ptk. 2014. március 15-én lép hatályba.)
február 13. – Átadják a XVII. Balassi Bálint-emlékkard néven ismert magyar alapítású nemzetközi irodalmi díjat Budapesten. Kalász Márton mellett Jean-Luc Moreau francia műfordító volt a kitüntetett, utóbbinak Szilágyi Áron olimpiai bajnok kardvívó adta át a szablyát.
február 14. – Hende Csaba honvédelmi miniszter kijelenti, hogy Magyarország nem vesz részt a Maliban zajló francia vezetésű Serval-hadműveletben, ugyanakkor tíz kiképzővel (hat mesterlövésszel, három egészségügyi szakemberrel és egy összekötővel) hozzá járul az EU missziójához.
február 28. – XVI. Benedek pápa este nyolc óráig végzi tevékenységét funkciói teljes betöltésével, ezt követően Szent Péter trónja megüresedik. (A pápa a Róma közeli Castel Gandolfo rezidenciájára költözött át.)
március 1. – Bulgária megkezdi Afganisztánban állomásozó egységeinek részleges kivonását. (A kabuli repülőtér védelmében részt vevő bolgár katonák hazautazása március 1-jén kezdődik, majd március végétől követik őket az oktatók.)
március 2. – ByeAlex és a Kedvesem című dala nyeri az Eurovíziós Dalfesztivál magyarországi előválogatóját, A Dalt.
március 3. – Tartományi helyhatósági választásokat tartanak Alsó-Ausztriában és Karintiában. (A Bécs körüli Alsó-Ausztriában az ÖVP színeiben induló Erwin Pröll ismét győzni tudott, míg Karintiában a szociáldemokraták leváltották Jörg Haider egykori pártját, az FPÖ-vel szövetségben lévő Karintiai Szabadságpártot.)
március 4. – Az államfő Matolcsy Györgyöt nevezi ki a Magyar Nemzeti Bank elnökévé, míg Balog Ádámot alelnökké. (Matolcsit előző nappal mentik fel a nemzetgazdasági miniszteri tisztségéből.)
Varga Mihály veszi át a Nemzetgazdasági Minisztérium irányítását. (Tárca nélküli miniszteri megbízatása 2013. március 6-ai hatállyal szűnt meg.)
A magyar kormány engedélyezi, hogy az Európai Unió Mali Kiképző Műveletében (EUTM Mali) a Magyar Honvédség állományából legfeljebb 15 fő – váltási időszakban legfeljebb 30 fő – a művelet mandátumában meghatározott ideig részt vegyen. (A magyar szerepvállalás legfeljebb 2014. május 18-ig tart, ezen időtartamba a kitelepülés és a visszatelepülés időtartama azonban nem számít bele.)
március 8. – Megalakul az Együtt 2014 Választói Szövetség Párt, amely azonnal választási szövetséget kötött a Párbeszéd Magyarországért párttal.
március 9. – Előrehozott parlamenti választásokat rendeznek Máltán. (Az új miniszterelnök Joseph Muscat.)
március 10. – A Székely Szabadság napja. (Világszerte tüntetéseken követelik a Székelyföld autonómiáját.)
március 11. – A parlament elfogadja az Alaptörvény negyedik módosításáról szóló törvényt, mely többek között kimondja, hogy a házasság férfi és nő életközössége, valamint „a családi kapcsolat alapja a házasság, illetve a szülő-gyermek viszony”. (Az Alaptörvény módosítása április 1-jével lépett hatályba.)
március 14–15. – Katasztrófaveszély Magyarországon. (Egy hirtelen lehűlés utáni viharos hófúvás bénította meg délután a Dunántúl északi és nyugati részén valamint Délnyugat-Szlovákiában a közúti és a vasúti közlekedést. Az M1-es autópályán több ezer ember töltötte az éjszakát autójában. Áramszünet volt Zala, Hajdú-Bihar és Szabolcs-Szatmár-Bereg megye több településén, amit egyes helyeken csak 3-4 nap alatt tudtak elhárítani.)
Az Eurócsoport (az eurózóna pénzügyminisztereinek tanácsa) elfogadott a Ciprusi Köztársaság számára egy 10 milliárd eurós bankmentő hitelcsomagot. (A csomag lehívásának feltétele, hogy Cipruson tíz százalékponttal megemelik a társasági adót, a 100 000 eurónál nagyobb bankbetéteket pedig egyszeri illetékkel és kamatadóval sújtják.)
Megalakul a Kínai Népköztársaság új kormánya Li Ko-csiang vezetésével, miután az Országos Népi Gyűlés megválasztotta az államhatalom legfőbb tisztségviselőit, az államelnököt, a parlament elnökét, a népfront első emberét és a kormányfőt.
március 18. – A Nemzetközi Bíróság körözési listáján szereplő Bosco Ntaganda feladja magát az Egyesült Államok ruandai nagykövetségén Kigaliban. (A kongói hadsereg tábornokát 2006 óta körözik háborús és emberiség elleni cselekményekért.)
március 20. – A baloldali Pozitív Szlovénia párt ideiglenes elnöke, Alenka Bratušek veszi át a kormányzást Szlovéniában – a februári bizalmatlansági szavazáson megbukott – Janez Janša miniszterelnöktől.
március 25. – Áder János aláírja Magyarország alaptörvényének negyedik módosítását. (Az aláírást megelőzően ezrek tüntettek az újabb alkotmánymódosítás ellen.)
április 8. – 87 éves korában meghal Margaret Thatcher volt brit konzervatív miniszterelnök, a szigetország első női miniszterelnöke. (Katonai tiszteletadás mellett búcsúztatták április 17-én a londoni Szent Pál székesegyházban. A szertartáson Orbán Viktor miniszterelnök képviselte Magyarországot.)
április 15. – Egy csecsen származású testvérpár, Tamerlan Carnajev és Dzsohar Carnajev két pokolgépet robbant fel a Boston Marathon céljának közelében. (A merényletben hárman meghaltak, 144-en pedig megsebesültek.)
Az olasz parlament újraválasztja Giorgio Napolitano köztársasági elnököt. (A második világháború óta ő az első államfő, aki két mandátumot is betölthet.)
Újabb három évre Victor Ponta miniszterelnököt választja elnökévé a romániai Szociáldemokrata Párt (PSD) a kétnapos tisztújító kongresszusa második napján.
április 24. – Bangladesben, a Dakka mellett lévő Szavar városban összeomlott a „Rana Plaza” nevű 8 emeletes épület. Több mint 700 ember halt meg.
április 28. – Enrico Letta, a balközép Demokrata Párt (PD) politikusa alakít kormányt Olaszországban.
április 30.- Afganisztánban a bagrami légibázison lezuhan egy Boeing 747-400 típusú teherszállító repülőgép, 7 áldozat.
április 30. – Beatrix holland királynő Amszterdamban aláírja azt az okmányt, amellyel lemond a trónról fia, Vilmos Sándor javára, és a trónörökös ezzel Hollandia új uralkodójává válik.
május 6. – A Magyar Tudományos Akadémia megkezdi kétnapos 184. közgyűlését. (Május 7-én 31 rendes, 26 levelező, 18 külső és 20 tiszteleti taggal bővült az akadémikusok létszáma; körükben rendes tag lett Erdő Péter érsek, Sólyom László korábbi köztársasági elnök és Somogyi Péter Agy-díjas oxfordi professzor.)
május 10. – Gyűrűs napfogyatkozás Ausztrália, Új-Zéland és a Csendes-óceán közepe felett.
május 11. – Navaz Sarif volt pakisztáni kormányfő vezette Pakisztáni Muzulmán Liga-Navaz (PML-N) győz a parlamenti választásokon. (Sarif júniusban harmadszorra is a kormányfői székbe ülhetett.)
május 12. – A Polgárok Bulgária Európai Fejlődéséért (GERB) végez az első helyen a előrehozott parlamenti választásokon Bulgáriában.
május 14. – Átveszi hadnagyi kitüntetését Niloofar Rhmani, a modern Afganisztán első női pilótája.
május 16. – Hetedikként a spanyol Wikipédia is eléri az egymilliós szócikkszámot és a sorban azonnal a hatodik helyre ugrott előre, megelőzve az orosz Wikipédiát, mely május 11-én lépte át a bűvös egymilliós határt.
május 16–19. – A Magyar Ebtenyésztők Országos Egyesülete rendezésében kerül megrendezésre Budapesten a Hungexpo kiállítási területén a Kutya-világkiállítás.
Az Emmelie de Forest által képviselt Dánia megnyeri az 58. Eurovíziós Dalfesztivált a svédországi Malmőben. Második helyen végez Fərid Məmmədov Azerbajdzsán színeiben, a harmadik helyezést Zlata Ohnevics (Ukrajna) kapja meg. A magyar induló, ByeAlex a 10. helyen végez a fesztivál 26 fős döntőjében.
Aláírja az egynemű párok házasságát és gyermek-örökbefogadását lehetővé tevő törvényt François Hollande államfő, ezzel Franciaország a világ 14. államaként biztosított a hagyományos párkapcsolatban élőkkel azonos jogokat a melegeknek.
Nagyerejű tornádó pusztít az Egyesült Államokban, Oklahoma City déli részén, és a szomszédos Moore nevű elővárosban.
47 év után először utazik hivatalosan az Egyesült Államokba mianmari elnök. (Thein Szein az ENSZ éves közgyűlésén is részt vett.)
június 3. – A Duna vízállása meghaladja az 1501-ben regisztrált 12,20 méteres történelmi csúcsot a bajor-osztrák határon fekvő németországi Passaunál, ahol három folyó, a Duna, az Inn és az Ilz találkozik. (A Duna végül 12,80 méteren tetőzött.)
június 4. – A Kormány Győr-Moson-Sopron és Komárom-Esztergom megyék területére, Pest megyében a szobi, a váci, a dunakeszi és a Szentendrei járások területére, továbbá Budapest I., II., III., IV., V., IX., XI., XIII., XXI. és XXII. kerületének közigazgatási területére árvízi veszély miatt veszélyhelyzetet hirdet ki.
június 8. – A magyar Attraction látványszínház nyeri a Britain’s Got Talent nevű brit televíziós tehetségkutató vetélkedőt.
június 10. – A parlament egyhangúlag megszavazza a magyarországi árvízi veszélyhelyzet meghosszabbítását július 19-éig, kiterjesztve azt Pest megyében az érdi, a ráckevei és a szigetszentmiklósi járások, Fejér megyében a martonvásári és a dunaújvárosi járások, Bács-Kiskun megyében a kunszentmiklósi, a kalocsai és a bajai járások, Tolna megyében a paksi, a tolnai és a szekszárdi járások, míg Baranya megyében a mohácsi járás közigazgatási területére.
június 12. – Ausztria megkezdi békefenntartói kivonását a Golán-fennsíkról, mivel nem tudja garantálni biztonságukat a szíriai polgárháborús helyzet miatt. (Ausztria 1974 óta van jelen a fennsíkon.)
A Sedrig Verwoert által képviselt Hollandia megnyeri a 13. Fiatal Táncosok Eurovízióját a lengyelországi Gdańskben. Második helyen végez Felix Berning Németország színeiben.
Hasszán Rohani, a mérsékeltek és reformpártiak jelöltje nyeri az iráni elnökválasztást.
június 19. – Hosszan tartó betegség után, 81 éves korában meghal Horn Gyula magyar politikus, az MSZP volt elnöke, 1994–1998 között a Magyar Köztársaság miniszterelnöke.
Elnökválasztást tartanak az Ausztrál Munkáspártban, melyet Julia Gillard pártelnök elveszít, aki ezért miniszterelnöki tisztjéről is lemond. (A győztes Kevin Rudd korábbi pártelnök lett, aki egyben miniszterelnöki székébe is visszatért, letette az esküt, és június 27-én Ausztrália kormányfőjeként hivatalba lépett.)
Újraválasztják államfői tisztségében Cahiagín Elbegdordzs korábbi kétszeres mongol miniszterelnököt, 2009-től Mongólia választott elnökét.
Országszerte megnyilnak a nemzeti dohányboltok és július 15-től már csak ezekben lehet dohányárut kapni Magyarországon. (Az este folyamán a Fidesz-székház előtt tartott demonstráción Magyarország „ipari méretű lenyúlásával” vádolta meg a kormányfőt Bajnai Gordon, az Együtt-PM szövetség vezetője.)
Az állami szférában dolgozók – a közalkalmazotti, közszolgálati jogviszonyban állók, továbbá a bírák, az ügyészek és a fegyveres szervezetek tagjai – nem kaphatnak nyugdíjat és fizetést is egyidejűleg.
Hatálybalépésével számos szigorítást hoz az 1978-ast felváltó új büntető törvénykönyv (Btk.). (Többek között 12 évre szállították le a büntethetőségi korhatárt.)
Egyiptomban a hadsereg elmozdítja hivatalából Muhammad Morszi elnököt, aki a 2011-es forradalmat követően került hatalomra.
II. Albert belga király bejelenti, hogy július 21-i hatállyal lemond a trónról. Utódja fia, Fülöp belga koronaherceg lesz.
július 15. – Áder János köztársasági elnök 16 nagyközségnek és 2 községnek adományoz városi címet. (A városi címet nyert települések: Kondoros, Onga, Csákvár, Aba, Lébény, Verpelét, Gyöngyöspata, Besenyszög, Fegyvernek, Tát, Újhartyán, Őrbottyán, Piliscsaba, Diósd, Sülysáp, Kerepes, Ajak, Jánosháza.)
július 20. – Az Országgyűlés a fővárosi önkormányzat közvetlen igazgatása alá vonja – a korábban XIII. kerület közigazgatásához tartozó – Margit-szigetet.
július 21. – Előzetes bejelentésének megfelelően, hivatalosan lemond a trónról II. Albert belga király legidősebb fia, Fülöp herceg javára, aki ezután – a parlament két házának tagjai előtt – leteszi az uralkodói esküt (három nyelven, hollandul, franciául és németül).
július 22. – Tízezrek ünneplik London utcáin Vilmos cambridge-i herceg és hitvese, Katalin hercegnő első gyermekének, György cambridge-i hercegnek, Nagy-Britannia majdani uralkodójának világra jöttét.
július 24. – Súlyos vasúti baleset Spanyolországban, Santiago de Compostela közelében.
július 27. – A székelyföldi Tusnádfürdőn megrendezett 24. Bálványosi Nyári Szabadegyetemen és Diáktáborban elhangzott beszédében Orbán Viktor miniszterelnök a Nemzetközi Valutaalaptól korábban felvett kölcsön végtörlesztésére utasította Varga Mihály nemzetgazdasági minisztert.
július 28. – A mali elnökválasztás első fordulója. (A választást Ibrahim Boubacar Keïta nyerte, de nem jutott abszolút többséghez, mivel a szavazatok 39,2 százalékát szerezte meg. Ellenfele, Soumalia Cissé korábbi pénzügyminiszter a szavazatok 19,4 százalékával lett a második.)
augusztus 11. – A mali elnökválasztás második fordulója, melyet az egykori kormányfő, Ibrahim Boubacar Keïta nagy fölénnyel nyert meg.
augusztus 12. – Az Államadósság Kezelő Központ előtörleszti a Nemzetközi Valutaalappal szemben még fennálló 2,15 milliárd euró (1,9 milliárd SDR) összegű hitelét, melyet 3 devizanemben – dollárban, euróban és angol fontban – fizetett ki a magyar állam.
augusztus 13. – Jiří Rusnok cseh kormányfő benyújtja kormánya lemondását Miloš Zeman köztársasági elnöknek. (A Rusnok vezette szakértői kabinet ügyvivőként a helyén marad az új választásokig, illetve a választás eredményeként megalakuló kormány hivatalba lépéséig.)
augusztus 14. – Egyiptomban a ramadán elmúltával a hadsereg erőszakkal felszámolta a volt államfőt, Muhammad Morszit támogató tüntetők kairói sátortáborát. (Az akcióban 525-en meghaltak, 3572-en megsebesültek. Az országban rendkívüli állapotot vezettek be, Mohammed el-Barádei ideiglenes alelnök lemondott.)
Vegyifegyver-támadás a szír főváros Damaszkusz külterületén. (A támadás elkövetésével a kormány és a lázadó erők egymást vádolják.)
Áder János államfő kilenc évre a Nemzeti Média- és Hírközlési Hatóság, egyúttal a Médiatanács elnökévé nevezi ki Karas Monikát.
augusztus 26. – A 18-án Damaszkuszba érkezett svéd tudós, Ake Sellström vezette ENSZ-szakértői csoport az állítólagos gáztámadás helyszínén vizsgálódik öt napon keresztül, annak megállapítása érdekében, hogy valóban bevetettek-e vegyi fegyvereket. (A vizsgálatot több incidens hátráltatta, mivel 26-án ismeretlen orvlövészek rálőttek a szakértőket szállító autók egyikére, másnap pedig a rossz biztonsági helyzet miatt el kellett napolni az aznapi helyszíni szemlét.)
augusztus 30. – A Keresztelő Szent János-székesegyházban – ünnepi szentmise keretében – beiktatják hivatalába Orosch János új nagyszombati érseket. (Orosch a 2012 júliusban hivatalából elmozdított Róbert Bezák helyét vette át. Az év júliusban kinevezett érsek Bezák leváltása óta a pápa megbízásából ’’sede vacante’’ apostoli adminisztrátorként látta el a nagyszombati főegyházmegye vezetését.)
szeptember 7. – Hszi Csin-ping kínai elnök javaslatot tesz a Selyemút Gazdasági Övezet felépítésére az asztanai Nazarbayev Egyetemen.
Az Angela Merkel vezette konzervatívok győznek a németországi parlamenti választáson, és csupán öt mandátummal maradnak el az abszolút többségtől. (A Kereszténydemokrata Unió (CDU) és a bajor testvérpárt, a Keresztényszociális Unió (CSU) szövetsége a szavazatok 41,5 százalékát szerezte meg, míg a koalíciós partnere, a liberális Szabaddemokrata Párt (FDP) 4,8 százalékot szerzett, és így 64 év után kiesett a szövetségi gyűlésből.)
Tartományi választás Hessenben, ahol a konzervatív-liberális koalíció elveszíti a többséget a wiesbadeni tartományi gyűlésben. (A CDU 38,3 százalékot, az SPD 30,7 százalékot, a Zöldek 11,1 százalékot, a Baloldal 5,2 százalékot, a FDP 5 százalékot szerzett.)
Svájcban, népszavazáson a lakosság nagy többsége az általános hadkötelezettség fenntartása mellett foglal állást.
szeptember 27. – Az ENSZ Biztonsági Tanácsa (BT) egyhangúlag elfogadja a szíriai vegyi fegyverek kötelező megsemmisítéséről szóló határozatot, amely nem irányoz elő azonnali büntetőintézkedéseket arra az esetre, ha Damaszkusz nem tesz eleget a dokumentumban foglaltaknak.
szeptember 29. – Parlamenti választások Ausztriában, melyet a szociáldemokrata SPÖ nyert meg a szavazatok 27,1 százalékával.
A 2013-as szezon végeztével végleg bezár a Budapesti Vidám Park, területét pedig több lépésben átadja az állatkertnek.
Áder János köztársasági elnök megszünteti a Pénzügyi Szervezetek Állami Felügyelete elnökének megbízatását.
október 9. – Ilham Alijev nyeri az azerbajdzsáni elnökválasztást. (Az államfő ezzel a harmadik mandátumát kezdi.)
október 13. – Befejeződik a Budavári Nagyboldogasszony-templom (Mátyás-templom) teljes körű felújítása, melyet ünnepi szentmise keretében Erdő Péter bíboros, prímás, esztergom–budapesti érsek áld meg és szenteli fel annak új oltárát. (A tényleges felújítás 2006-ban kezdődött el. Kicserélték az épület közműveit, restaurálták a műtárgyakat, illetve a térszint alatt látogatóközpontot hoztak létre. Új díszkivilágítást kapott a templom, a tetőt új Zsolnay-cserepekkel fedték és az eddig használt, 49 éves, ideiglenes szembemiséző oltárt végleges, stabil kőoltárra cserélték.)
október 17. – Az ENSZ Közgyűlése a Biztonsági Tanács nem állandó tagjává választotta Chilét, Csádot, Litvániát, Nigériát és Szaúd-Arábiát. (Csádot, Litvániát és Szaúd-Arábiát először, Chilét és Nigériát viszont már negyedik alkalommal választották a testület tagjává. A most megválasztott új tagok 2014. január 1-jén Azerbajdzsánt, Guatemalát, Marokkót, Pakisztánt és Togót váltják fel.)
október 17–18. – Orbán Viktor hivatalos látogatásra Indiába érkezik. (A kormányfő Delhiben megkoszorúzza a Gandhi-emlékhelyet, majd előadást tart az ország külpolitikai intézetében, másnap pedig Mumbaiban megnyitja az értéktőzsde kereskedését és felavatják a magyar főkonzulátust.)
október 18. – A dél-koreai külügyminiszter Ju Dzsin Rjong és magyar partnere Martonyi János nukleáris energetikai együttműködési megállapodást ír alá Szöulban. (Magyarország a 28. állam, amely hasonló szerződést írt alá a Koreai Köztársasággal.)
október 19. – Ferenc pápa képviseletében Angelo Amato bíboros, a Szenttéavatási Ügyek Kongregációjának prefektusa a budapesti Szent István-bazilika előtti téren – Erdő Péter bíboros által celebrált szentmisén – kihirdeti Sándor István szalézi szerzetes boldoggá avatását.
október 20. – Hiába nyeri meg a luxemburgi előre hozott választásokat a miniszterelnök, Jean-Claude Juncker pártja, a Keresztényszociális Néppárt (CSV), a többségi kormányzáshoz nem találtak koalíciós partnert. (Decemberben a liberális pártelnök, Xavier Bettel alakít kormányt.)
október 21. – Az Országgyűlés dr. Szalayné dr. Sándor Erzsébetet választja hat évre az alapvető jogok biztosának a Magyarországon élő nemzetiségek jogainak védelmét ellátó helyettesévé.
október 26. – Előre hozott képviselőházi választás Csehországban, melyet a Cseh Szociáldemokrata Párt nyer.
október 27. – Elnökválasztás Grúziában, melyet a kormányzó Grúz Álom nevű pártszövetség jelöltje, Giorgi Margvelasvili nyer, messze maga mögé utasítva az eddigi elnök, Miheil Szaakasvili és az ellenzéki Egyesült Nemzeti Mozgalom jelöltjét, David Bakradzét, akinek a voksok 20 százalékát sikerült begyűjtenie.
október 29. – Újranyitja nagykövetségét Magyarország Nigéria fővárosban, Abujában. (A követség működését 2010-ben függesztették fel.)
A budapesti Szabadság téren Hegedűs Lóránt református lelkész felavatja Horthy Miklós mellszobrát a Hazatérés temploma előterében.
Hibrid napfogyatkozás Észak- és Dél-Amerika keleti része, Dél-Európa és Afrika felett.
november 4. – A magyar kormány bejelenti, hogy 2014. február végéig az állam átvállalja az önkormányzatok maradék, 420 milliárd forintnyi adósságát.
november 8. – A 8,1-es erősségű Haijan tájfun eléri a Fülöp-szigeteket, tízezerre teszik a halálos áldozatok számát.
november 11–22. – Az ENSZ-konferencia a klímaváltozásról Varsóban. A tárgyalások az érdekellentétek miatt eredménytelenül zárultak.
november 17. – A voksok 46,69 százalékát szerezi a balközép irányvonalat képviselő, Michelle Bachelet a chilei elnökválasztás első fordulójában.
november 20. – Vulkanikus folyamatok következtében új sziget alakul ki a Csendes-óceánban, Tokiótól kb. ezer kilométerre délre. A fokozatosan kiemelkedő sziget egy hónap múlva összeért egy szomszédos szigettel.
Rigában részlegesen összeomlik egy Maxima szupermarket 500 m²-es teteje, majd a mentést végző tűzoltókra is rászakad a tető egy része. (Az 54 halálos áldozat miatt háromnapos nemzeti gyászt rendelnek el. Az épület valószínűleg tervezési hiba miatt nem bírta el a tetőn lévő kertet.)
Az ukrán kormány leállítja Ukrajna európai uniós társulási megállapodásának aláírási folyamatát. A döntés után EU-párti diákok demonstrálnak Kijevben, majd nagyszabású ellenzéki tüntetésekre is sor kerül a fővárosban és az ország nagyvárosaiban. A tüntetések decemberben is folytatódnak.
november 23. – A szlovákiai közvetlen megyefőnök-választások második fordulójában Marian Kotleba, a szélsőjobboldali Mi Szlovákiánk Néppárt elnöke nyer a Besztercebányai kerületben.
november 24. – Megnyitották Rio de Janeiróban a 2013-as Tudomány Világfórumát (World Science Forum, WSF) a négy napos rendezvényen Nobel-díjas kutatók, tudományminiszterek és a világ legbefolyásosabb tudományos tanácsadóinak vesznek részt.
november 27. – „Politikai felelősséget vállalva” a 21-iki tetőomlás miatt bejelenti lemondását Valdis Dombrovskis lett miniszterelnök és kormánya.
november 30. – A Gaia Cauchi által képviselt Málta megnyeri a 11. Junior Eurovíziós Dalversenyt Ukrajna fővárososában Kijevben. Második helyen végez Szofija Taraszova a házigazda színeiben, a harmadik helyezést Ilja Volkov (Fehéroroszország) kapja meg.
december 4. – Az amerikai Space Exploration Technologies (SpaceX) magánvállalat sikeresen állított pályára egy távközlési műholdat Falcon 9-es hordozórakétája segítségével. Korábban állami szervezetek tudtak csak műholdakat fellőni.
december 10. – Az uruguayi törvényhozás – elsőként a világon – megszavazza azt a jogszabályt, amely engedélyezi a marihuána korlátozott mértékű termesztését, eladását és fogyasztását. (A 120 napos türelmi idővel életbe lépő rendelkezés szerint 2014 áprilisától minden 18. életévét betöltött uruguayi az erre kijelölt, állami engedéllyel ellátott üzletben havi 40 gramm cannabist vehet.)
december 12. – Észak-Koreában kivégzik Csang Szongthek korábbi vezető politikust. 2013. december 9-én hurcolták el a Koreai Munkáspárt kongresszusáról. A letartóztatottat gyorsított eljárással a rendkívüli bíróság itélte halálra.
A chilei elnökválasztás második fordulóját Michelle Bachelet nyeri, aki 2006 és 2010 között egyszer már betöltötte az elnöki tisztet.
A függetlenként induló Toroczkai László, a Jobbik Csongrád megyei önkormányzati képviselője, a Hatvannégy Vármegye Ifjúsági Mozgalom elnöke nyeri az időközi polgármester-választást Ásotthalmon.
december 16. – Beiktatja hivatalába az új osztrák kormányt Heinz Fischer államfő. (Ausztriában ismét a választások előtt kormányzó két párt, az Osztrák Szociáldemokrata Párt (SPÖ) és a konzervatív Osztrák Néppárt (ÖVP) lépett koalícióra egymással. A kabinetet újra Werner Faymann kancellár vezeti.)
Leteszi a hivatali esküt Angela Merkel kancellár és az új nagykoalíciós német kormány.
Tüntetések Törökországszerte a Recep Tayyip Erdoğan kormányához köthető korrupció miatt. (Három miniszter fiát a rendőrség őrizetbe vette. 2014-ben, miután Erdoğan megnyerte az elnökválasztást és új embereket neveztek ki a bíróságra és az ügyészségre, a hivatalos szervek ejtették a vádat.)
december 20. – Oroszországban elnöki kegyelemmel szabadul Mihail Hodorkovszkij egykori olajvállalkozó.
december 24. – Jubában, Dél-Szudán fővárosában John Garang elnök vezetésével a hadsereg etnikai alapú népirtást hajt végre. (A legnagyobb etnikumhoz tartozó dinka katonák üldözik és meggyilkolják a nuer lakosságot.)
december 29. – Egy öngyilkos merénylő bombát robbant a volgográdi főpályaudvaron; majd másnap újabb robbantás történik egy diákokat szállító trolibuszon.
április – Megérkezik az a tíz magyar kiképző, amellyel a magyar kormány hozzájárul az EU mali missziójához.
május – Befejezi tevékenységét – az afganisztáni Nemzetközi Biztonsági Közreműködő Erő (ISAF) missziójában szolgáló magyar egység – a Mi−35 Légi Kiképzés-támogató Csoport (AMT).
június – Árvízhelyzet Magyarországon, melynek során a Duna 891 cm-en tetőzött Budapestnél (június 10.).
július – Az ENSZ békefenntartókat vezényel Mali északi részébe, hogy felszámolja az ország területén tevékenykedő iszlamista csoportot.
augusztus – A kormány döntést hoz a 2009-ben bezárt Santiago de Chile-i magyar nagykövetség újranyitásáról.
október – Az MH Kabul Nemzetközi Repülőtér Őr- és Biztosító Kontingens befejezi tevékenységét Afganisztánban.
Mark Rutte kormányfő bejelenti, hogy Hollandia mintegy 380 katonát és négy Apache helikoptert küld Maliba az ENSZ-békefenntartó misszió kötelékébe.
Nyilvánosságra hozza a skót kormány azt a 649 oldalas tervet, amelyből kiderül, miként képzelik el Nagy-Britanniából esetleg kiszakadó független Skócia berendezkedését. (Skóciában 2014 szeptemberében rendezik meg a függetlenségi népszavazást.)
december – Új önkényuralomnak nevezi a korlátozás nélküli kapitalizmust Ferenc pápa, s felszólítja a gazdagokat, osszák meg vagyonukat a szegényekkel.
az év folyamán – Az Országos Meteorológiai Szolgálat mérései alapján az éves átlaghőmérséklet Magyarországon 11,08 fok volt.
Az ENSZ Nevelésügyi, Tudományos és Kulturális Szervezete (UNESCO) a 2013-as esztendőt a Vízügyi Együttműködés Nemzetközi Évének nyilvánította.
1613. október 23. Bethlen Gábor erdélyi fejedelemmé választásának 400. évfordulója.
1913. október 22. Robert Capa születésének 100. évfordulóját († 1954) az UNESCO felvette azon évfordulók közé, melyeket a szervezet megünneplésre méltónak talált.
január 2. – 100 éve hunyt el Léon Teisserenc de Bort francia meteorológus, a sztratoszféra felfedezője (* 1855).
Alexander Bach (1813 – 1893) osztrák politikus, ügyvéd, belügyminiszter, a neoabszolutizmus képviselője és a Bach-korszak névadója születésének 200. évfordulója.
100 éve hunyt el Alfred von Schlieffen porosz katonatiszt, német császári vezérkari tábornagy, a Schlieffen-terv kidolgozója (* 1833).
100 éve hunyt el Louis Paul Cailletet francia fizikus, az alacsony hőmérsékletek kutatója (* 1832).
Molnár István (1913 – 1983) magyar vízilabdázó, olimpiai bajnok születésének 100. évfordulója.
január 6. – Edward Gierek (1913 – 2001) lengyel kommunista politikus, pártfőtitkár születésének 100. évfordulója.
január 8. – 300 éve hunyt el Arcangelo Corelli olasz barokk zeneszerző, hegedűművész (* 1653).
kővágó-örsi Kuthy Lajos (1813 – 1864) magyar regény- és drámaíró, a Magyar Tudományos Akadémia levelező és a Kisfaludy Társaság tagja születésének 200. évfordulója.
Richard Nixon (1913 – 1994) az Amerikai Egyesült Államok 37. elnök, születésének 100. évfordulója.
január 10. – Gustáv Husák (1913 – 1991) szlovák kommunista politikus, Csehszlovákia államfője születésének 100. évfordulója.
január 18. – Danny Kaye (er. David Daniel Kaminsky) (1913 – 1987) Oscar-díjas amerikai énekes, színész, komikus születésének 100. évfordulója.
január 19. – Sir Henry Bessemer (1813 – 1898) angol mérnök, feltaláló születésének 200. évfordulója.
január 26. – Turóczy Mózes (1813 – 1896) magyar rézműves mester, Gábor Áron rézágyúinak öntője születésének 200. évfordulója.
január 27. – 200 évvel ezelőtt a velencei Teatro Moiseben bemutatták Rossini egyfelvonásos operáját, a Bruschino urat.
január 31. – Agostino Depretis (1813 – 1887) olasz politikus, miniszterelnök születésének 200. évfordulója.
február 4. – Rosa Parks (1913–2005) afroamerikai polgárjogi aktivista születésének 100. évfordulója.
február 6. – Mary Leakey (1913–1996) brit régész és antropológus születésének 100. évfordulója.
február 17. – René Leibowitz (1913–1972) lengyelországi születésű francia karmester, zeneszerző, zenetanár születésének 100. évfordulója.
február 19. – Balogh János (1913–2002) Széchenyi-díjas magyar zoológus, ökológus, egyetemi tanár, a Magyar Tudományos Akadémia tagja születésének 100. évfordulója.
február 20. – 500 éve hunyt el János dán király a kalmari unió idején Norvégia és II. János néven Svédország királya, valamint Schleswig és Holstein hercege († 1455).
február 20. – 500 éve hunyt el II. Gyula pápa a reneszánsz kor legismertebb egyházfője (* 1443).
március 1. – Reitter Ferenc (1813–1874) magyar mérnök, az MTA levelező tagjána születésének 200. évfordulója.
március 2. – Entz Géza (1913–1993) Herder-díjas magyar művészettörténész születésének 100. évfordulója.
március 4. – 200 éve hunyt el Chudy József zeneszerző, karmester, az első magyar opera szerzője(* 1753).
március 11. – 100 éve hunyt el Lengyel Béla magyar vegyész, akadémikus, egyetemi tanár (* 1844).
március 12. – André Le Nôtre (1613–1700) francia kertépítész, a franciakert kerttípusának megteremtője születésének 400. évfordulója.
Szergej Mihalkov (1913–2009) szovjet-orosz író, költő, a Szovjetunió és az Oroszországi Föderáció állami himnuszainak írója születésének 100. évfordulója.
március 14. – Makrisz Agamemnon (Memos Makris, Αγαμέμνων Μακρής, Μέμος Μακρής) (1913–1993) görög származású magyar szobrászművész születésének 100. évfordulója.
március 19. – David Livingstone (1813–1873) skót misszionárius orvos, Közép-Afrika-kutató születésének 200. évfordulója.
március 23. – Lotz János (1913–1973) magyar származású amerikai nyelvtudós születésének 100. évfordulója.
március 26. – Erdős Pál (1913–1996) magyar matematikus születésének 100. évfordulója.
Kővágó József (1913–1996) magyar katona, mérnök, politikus születésének 100. évfordulója.
április 10. – 200 éve hunyt el Joseph Louis Lagrange olasz matematikus (* 1736).
május 5. – Søren Kierkegaard (1813–1855) dán filozófus születésének 200. évfordulója.
május 20. – Kozák László (1913–1997) Jászai Mari-díjas magyar színész születésének 100. évfordulója.
június 6. – Gobbi Hilda (1913–1988) magyar színésznő születésének 100. évfordulója.
június 19. – Gyurkovics Mária (1913-1973) magyar operaénekesnő születésének 100. évfordulója.
június 22. – Weöres Sándor (1913–1989) költő, író, műfordító születésének 100. évfordulója.
június 30. – Vayer Lajos (1913–2001) Széchenyi-díjas magyar művészettörténész, egyetemi tanár, az MTA tagja születésének 100. évfordulója.
július 10. – Rózsa Sándor (1813–1878) az egyik legismertebb magyar betyár születésének 200. évfordulója.
július 14. – Gerald Ford (1913–2006) az Amerikai Egyesült Államok 38. elnöke születésének 100. évfordulója.
Jacques-Germain Soufflot (1713–1780), francia építész, a párizsi Panthéon tervezője születésének 300. évfordulója.
július 24. – 100 éve hunyt el Kada Elek magyar orvos, Kecskemét város polgármestere (* 1852).
július 31. – Kosáry Domokos (1913–2007) Széchenyi-nagydíjas magyar történész, egyetemi tanár, az MTA elnöke (1990-1996) születésének 100. évfordulója.
augusztus 2. – 200 éve hunyt el Diószegi Sámuel magyar botanikus, lelkész (* 1761)
augusztus 4. – 100 éve hunyt el Étienne Laspeyres német közgazdász és statisztikus (* 1834)
augusztus 5. – Ivar Aasen (1813–1896) norvég nyelvtudós, költő születésének 200. évfordulója.
augusztus 9. - 100 éve hunyt el Szinnyei József magyar bibliográfus, könyvtáros, irodalomtörténész. (* 1830).
Wolfgang Paul (1913-1993) Nobel-díjas (másodmagával, 1989) német fizikus születésének 100. évfordulója.
100 éve hunyt el August Bebel német szocialista politikus, a szervezett németországi szociáldemokrata munkásmozgalom alapítóinak egyike (* 1840).
III. Makáriosz érsek (1913-1977) a demokratikus Ciprus első elnöke születésének 100. évfordulója.
Kurnik Ernő (1913-2008) magyar agrármérnök, növénynemesítő, az MTA tagja († 2008).
augusztus 26. – Bulla Elma (1913–1980) magyar színésznő születésének 100. évfordulója.
augusztus 27. – Giovanni Luppis (1813–1875) osztrák-magyar haditengerész, az önálló hajtással rendelkező torpedó feltalálója születésének 200. évfordulója.
szeptember 3. – Eötvös József (1813–1871) magyar jogász, író, az 1848-as első felelős magyar kormány vallás- és közoktatási miniszter születésének 200. évfordulója.
november 30. Charles-Valentin Alkan (1813–1888) francia zeneszerző, kora egyik legnagyobb zongoravirtuóza születésének 200. évfordulója.
december 2. Matthias Castrén (1813–1852) finn nyelvész, néprajzkutató, utazó; a finnugor, a szamojéd és más szibériai népek és nyelveik kutatója, az uralisztika egyik megalapozója születésének 200. évfordulója.
december 16. Kovács István (1913-1996) magyar atomfizikus születésének 100. évfordulója.
december 18. Willy Brandt (1913-1992) Nobel-békedíjas német szociáldemokrata politikus születésének 100. évfordulója.
August Sicard von Sicardsburg (1813–1868) osztrák építész, a Bécsi Állami Operaház épületének egyik tervezője születésének 200. évfordulója.
Nyikolaj Platonovics Ogarjov (1813–1877) orosz költő, publicista, politikai aktivista születésének 200. évfordulója.
december 23. Anna Margit (1913–1991) magyar festőművész születésének 100. évfordulója.
Megjelenik magyar fordításban Veronica Roth Beavatott-trilógiájának második kötete, A lázadó.
február 13. – Zsíros Tibor, Európa-bajnok magyar kosárlabdázó, mesteredző, játékvezető, sportvezető (*1930)
április 8. – Margaret Thatcher, brit miniszterelnök 1979 és 1990 között (*1925)
május 21. – Erőss Zsolt, az első magyar hegymászó, aki megmászta a Mount Everestet (*1968)
augusztus 18. – Gyarmati Dezső, háromszoros olimpiai bajnok vízilabdázó, edző, a nemzet sportolója (*1927)
december 5. – Nelson Mandela, a Dél-Afrikai Köztársaság elnöke 1994 és 1999 között, Nobel-békedíjas (*1918)
december 23. – Mihail Tyimofejevics Kalasnyikov, szovjet-orosz katona, az AK-47-es gépkarabély tervezője (*1919)
március 28. – Puskás Ferenc (1927–2006) magyar labdarúgó szobrának felavatása az óbudai promenádon (Budapest, III. ker. Bécsi út 61.); a műalkotás az „Aranycsapat” legendás játékosát örökíti meg, amint öltönyben, elegánsan gyerekeket tanít dekázni az utcán.
május 23. – a Semmelweis Egyetem (SE) Elméleti Orvostudományi Központ (EOK) épületével szemben az újonnan Szentágothai János térnek elnevezett közterületen (Budapest IX., Thaly Kálmán u. és Vendel sétány sarka) felavatták Szentágothai János (1912–1994) és mellette Santiago Ramón y Cajal mellszobrát.
október 7. – Bethlen István (1874–1946) születésének évfordulóján Budapesten a Szent György téren felavatják az egykori miniszterelnök egész alakos szobrát.
október 23. – Bethlen Gábor (1580–1629) 1613. október 23-i államfővé választásának és kolozsvári beiktatásának 400. évfordulója ünnepén Kolozsvárt felavatják a nagy államférfi egész alakos szobrát.

A 2014-es Eurovíziós Dalfesztivál volt az ötvenkilencedik Eurovíziós Dalfesztivál. Dániában rendezték meg, mivel a 2013-as Eurovíziós Dalfesztivált Emmelie de Forest dán énekesnő Only Teardrops című dala nyerte. Dánia volt az első ország, amely másodszorra rendezhette a versenyt az új évezredben, mivel 2000-ben is ők nyertek. 2013. szeptember 2-án jelentették be, hogy a koppenhágai B&W Hallerne fog otthont adni a versenynek. Az első elődöntőre 2014. május 6-án, a második elődöntőre május 8-án, a döntőre pedig május 10-én került sor.37 ország erősítette meg részvételét a dalfesztiválra, beleértve Lengyelországot és Portugáliát is, mely országok kettő illetve egy év kihagyása után tértek vissza. Ugyanakkor Bulgária, Ciprus, Horvátország és Szerbia még a verseny előtt visszalépett. A magyar induló Kállay-Saunders András lett, aki a Running című számával nyerte meg A Dalt, a hazai válogató műsort. Kállay-Saunders az Eurovíziós Dalfesztivál döntőjében 143 ponttal az ötödik helyet érte el, ami a második legjobb helyezés, amit magyar versenyző el tudott érni a dalfesztiválok történetében. Továbbá a kapott 143 pont a legtöbb, amit valaha magyar induló kapott.
A verseny győztese az Ausztriát képviselő Conchita Wurst lett, aki 290 pontot összegyűjtve nyerte meg a döntőt. A Rise Like a Phoenix című dal emellett tizenhárom országtól kapta meg a maximális 12 pontot.
A verseny helyszíne a Dánia fővárosában, Koppenhágában található B&W Hallerne, a 10 000 fő befogadására alkalmas, egykori hajógyári szerelőcsarnok volt. További lehetséges helyszínek voltak még a maximum 15 000 személyes DR Byen-sátor a fővárosban, a horsensi Állami Büntetés-végrehajtási Intézet 13 000, és a dánok által legalkalmasabbnak tartott, 15 000 férőhelyes herningi Jyske Bank Boxen is. Eredetileg az aalborgi Gigantium, a fredericiai MesseC és a koppenhágai Parken Stadium is pályázott, de azok visszaléptek.
Koppenhága főpolgármestere, Frank Jensen 2013 augusztusában bejelentette, hogy a városvezetés 40 millió dán koronával járult a hozzá a költségvetéshez. A dán főváros minden bizonnyal az eddigi legzöldebb házigazdája a verseny 1956-ban kezdődött történetének: Koppenhága 2014-ben az Európa Zöld Fővárosa címet viselte.
A dalversenynek egy év kihagyás után ismét három házigazdája volt: Lise Rønne, Nikolaj Koppel és Pilou Asbæk. Emellett ez volt a verseny történetében az első alkalom, hogy egy női és két férfi műsorvezető volt.
Luxemburg 2013. július 24-én jelentette be, hogy nem tér vissza a versenyre. Ezzel ez volt sorozatban a huszonegyedik dalfesztivál a nagyhercegség nélkül. Hozzájuk hasonlóan az andorrai, a cseh, a marokkói, a monacói, a szlovák és a török műsorsugárzók sem kívántak indulót küldeni a versenyre. Horvátország huszonegy év folyamatos versenyzés után, pénzügyi problémák és az utóbbi évek rossz eredményei miatt nem vett részt a koppenhágai versenyen. A ciprusi közmédia is hasonlóan döntött, ők eddig mindössze két versenyt hagytak ki debütálásuk óta. Érdekesség, hogy legutóbb 2001-ben nem vettek részt, amikor szintén Koppenhága adott otthont a versenynek. Hozzájuk csatlakozott november végén Bulgária és Szerbia is, akik többek között financiális problémákra hivatkozva utasították el a részvételt. Mindkét ország eddig részt vett az összes versenyen debütálásuk óta. Bosznia-Hercegovina eredetileg visszatért volna a versenyre, de 2013. december 18-án bejelentették, hogy mégsem vesznek részt. Portugália viszont egy kihagyott év után újból küldött versenyzőt. Lengyelország 2013. december 5-én döntött a részvételüket illetően: két kihagyott év után ismét jelen voltak a megmérettetésen. Szlovénia pedig tíz nap haladékot kapott az EBU-tól, hogy eldöntse, indul-e a versenyen, vagy nem. Az RTVSLO végül 2014. január 17-én jelentette be részvételi szándékát, így végül 37 állam vett részt a 2014-es Eurovíziós Dalfesztiválon, mely kettővel kevesebb, mint a 2005-ös, a 2010-es és a 2013-as létszám, illetve ami megegyezik a 2006-os létszámmal.2013. június 19-én jelentették be, hogy San Marinót sorozatban harmadszor Valentina Monetta fogja képviselni. Korábban Lys Assia, Corry Brokken és Udo Jürgens indult a versenyen szólóénekesként háromszor egymás után. Rajta kívül másodjára állt színpadra a Romániát képviselő Paula Seling és Ovi is, akik 2010-ben az ország legjobb eredményét elérve a harmadik helyen végeztek. Továbbá másodjára szerepelt Macedónia 2008-as képviselője, Tamara is, aki ezúttal háttérénekesként vett részt nővére produkciójában, valamint a 2009-ben Szlovéniát képviselő Martina Majerle ezúttal Montenegró színeiben, Sergej Ćetković egyik háttérénekeseként szerepelt. Az énekesnő korábban hatszor vett részt háttérénekesként, utoljára 2012-ben. Az Oroszországot képviselő Tolmacsova-ikrek pedig a 2006-os Junior Eurovíziós Dalfesztivál győztesei voltak. Emellett ők az első Junior Eurovízió-győztesek, akik a felnőtt versenyen is indultak. A testvérpár az 1959-ben Németországot képviselő Alice és Ellen Kessler, az 1980-ban versenyző luxemburgi Sophie és Magaly, a 2011-es szlovák TWiiNS-formáció, illetve a 2011-ben és 2012-ben Írországot képviselő Jedward-testvérek után a verseny történetének ötödik résztvevői, akik egypetéjű ikrek.
A belga Axel Hirsoux volt az első vallon énekes a dalfesztivál történetében, akit Flandria választott ki Belgium képviseletére.
2013. január 14-én este az MTVA egy sajtókonferencia keretében jelentette be, hogy részt kíván venni a soron következő dalversenyen és nyílt pályázatot írnak ki, akárcsak az előző két évben. A dalok leadásának határideje 2013. december 1-je volt, jelentette be Lencsó Rita, az MTVA sajtófőnöke 2013. szeptember 26-án az M1 esti híradójában. A Médiaszolgáltatás-támogató és Vagyonkezelő Alap 2013. október 10-én hozta nyilvánosságra a pályázati feltételeket. Változtatás az előző évadhoz képest, hogy a magyar nyelvű dalszövegek mellett angolul, valamint a Magyarország területén élő kisebbségek nyelvén írt pályaműveket is vár a zsűri, azonban minden dalhoz csatolni kell magyar nyelvű szöveget is. Tehát összesen tizenöt különböző nyelven is megszólalhatnak a műsor dalai, melyek az alábbiak: angol, bolgár, cigány, görög, horvát, lengyel, magyar, német, örmény, román, ruszin, szerb, szlovák, szlovén és ukrán.
A beérkezett 435 dal közül egy tíztagú előzsűri választotta ki a magyar válogató résztvevőit. 2013. december 2-án az M1 Ma reggel című műsorában Lencsó Rita és Rákay Philip elmondta, hogy ebben az évben is harminc dalt fognak beválogatni az élő műsorokba. Az előzsűrizés december 4-én, 6-án és december 9-én volt. 2013. december 3-án egy sajtókonferencia keretében ismertették a részleteket a műsorról. A nemzeti döntő zsűrije a 2013-assal ellenben ismét négyfős lett, és a tagjai Rákay Philip, a Magyar Televízió vezérigazgató-helyettese, Csiszár Jenő, televíziós–rádiós személy, Kovács Kati, Kossuth-díjas előadóművész (aki számos hazai és nemzetközi dalfesztivál győztese) és Rúzsa Magdi, a 2007-es Eurovíziós Dalfesztivál hazai résztvevője lettek. ByeAlex, az előző széria győztese digitális kommentátorként volt jelen a műsorfolyamban. 2013. december 11-én mutatták be a továbbjutott harminc pályaművet. Az első elődöntőre 2014. január 25-én került sor, a döntő pedig 2014. február 22-én került képernyőre.
A döntőt február 22-én tartotta az MTV a két középdöntőből továbbjutott nyolc előadó részvételével. A végeredmény a telefonos szavazás, illetve a szakmai zsűri szavazatai alapján alakult ki. Első körben a továbbjuttatott nyolc versenyzőből kizárólag a zsűri szavaztok alapján jelölték ki azt a négy dalt, amelyek közül a telefonos szavazatok döntötték el, hogy szerintük melyik dal képviselje Magyarországot az Eurovíziós Dalfesztiválon. A zsűri a megszokottól eltérően az összes produkció elhangzása után pontozott. Az első helyezett 10 pontot kapott, a második 8-at, a harmadik 6-ot, míg a negyedik 4 pontot. A műsort élőben közvetítette az M1 és a Duna World, illetve interneten az adal2014.hu és a eurovision.tv. A műsor nyitányaként az akusztikus szavazás első helyezettje, a Muzikfabrik bemutatta a dalának, a This Is My Life-nak ezen verzióját. Meghívott előadóként lépett fel a 2013-as Eurovíziós Dalfesztivál magyar indulója, A Dal 2014 digitális kommentátora, ByeAlex, aki a Magyar Rádió szimfonikus zenekarával a Kedvesemet adta elő.
A zsűri és a nézői szavazatok alapján is A Dalt Kállay-Saunders András nyerte. Emmelie de Forest, a 2013-as Eurovíziós Dalfesztivál győztese is köszöntötte A Dal nyertesét.
2013. szeptember 20-án hozta nyilvánosságra az EBU a verseny szabályait. Ezek alapján, egy változtatás szerint május 1-ig nyilvánosságra kellett hozni az összes részt vevő ország zsűrijének tagjait. A 37 részt vevő országból összesen 185 zsűritag értékelte a produkciókat, országonként öten. A zsűritagok átlagéletkora 40 év volt. 79 közülük nő, míg 106 férfi. A zsűritagok kiválasztásának kritériuma volt, hogy hivatásos zenészek legyenek. A zsűritagok nem zsűrizhettek az elmúlt két évben ugyanebből az alkalomból. Nemi, életkori és zenei tapasztalatok alapján kiegyensúlyozott zsűrit kellett összeállítani. Csak helyi állampolgárok lehettek zsűritagok, akik továbbá semmilyen módon nem kötődhetnek bármelyik versenydalhoz. Emellett a döntő után közzétették az egyes zsűritagok részletes pontszámait is. A verseny szervezőinek célja az volt, hogy a lehető legigazságosabb eredmény szülessen.Az előző versenyhez hasonlóan a részt vevő országok rajtsorrendjét a műsor producerei határozták meg. Egyedül a rendező Dánia helyzetét bízták a véletlenre a döntőben. Januárban a korábbiakhoz hasonló módon zajlott le az országok elődöntőkbe való szétválasztása. Az államokat partnerkapcsolataik szerint csoportosítva sorolták be egy-egy kalapba, összesen hatba, és ezekből húzva eldőlt, hogy kiknek, kik ellen, melyik napon kell először fellépniük. A rendezők csak ezt követően, a március közepén tartandó delegációvezetők találkozóján tettek eleget a rajtsorrend végleges meghatározásának. Mivel a legtöbb látogatót a két közeli szomszédos országból várták, ezért néhány kisebb problémára is megoldást találtak a versenyszervezők. A jegyeladások arányossága miatt a szomszédos Svédország képviselője megállapodás szerint az első, Norvégiáé pedig a második elődöntőben állt a közönség elé.
A harmincegy elődöntős országot – Izrael, Norvégia és Svédország kivételével – hat kalapba osztották földrajzi elhelyezkedésük, és szavazási szokásaik alapján, a 2008-ban bevezetett módon. Január 20-án tartották a sorsolást, ahol a kalapok egyik fele az első elődöntőbe, a másik a második elődöntőbe került. Ennek célja a szavazás igazságosabbá tétele. A sorsolás során azt is eldöntötték, hogy az egyes országok az adott elődöntő első, vagy második felében fognak fellépni, így a delegációk előre tudták, mikor kell megérkezniük a próbákra.
Magyarországon az MTVA több csatornája, így az M1 és az M2 is többször foglalkozott a dalfesztivállal. Az M2 az Eurovíziós hét előtt minden este műsorra tűzött egy, vagy kettő videoklipet a résztvevők közül. Az Eurovíziós héten az M1-en naponta mutattak be többet is az egyes versenyzők dalaiból, hogy a tévénéző közönség jobban megismerje a többi ország indulóját. Nem csak Magyarországon, de külföldön is több ország bemutatta a versenydalokat. Például az összeurópai Euronews hírcsatorna is többször műsorra tűzte a magyar versenyzővel készített anyagot.
A próbák április 28-án kezdődtek az arénában. Első körben minden ország elpróbálhatta a produkcióját többször is egymás után, beállították a fényeket és a mikrofonokat. Ezután a delegációk a videószobába vonultak, ahol megnézhették, hogy a rendező csatorna hogyan képzelte el a produkció lefilmezését. Innen a sajtótájékoztatóra mentek az előadók, ahol egy műsorvezetővel – Ulla Essendrop, illetve Abdel Aziz Mahmoud – beszélgettek a versenyről, a próbákról, valamint a sajtó akkreditált tagjai is tehettek fel kérdéseket. A próbák és a sajtótájékoztatók egyszerre zajlottak: míg az egyik ország sajtótájékoztatót tartott, addig a következő már próbált az arénában. Az első napon Örményország, Lettország, Észtország, Svédország, Izland, Albánia, Oroszország, Azerbajdzsán, Ukrajna és Belgium képviselője tartotta próbáját. A második napon következett Moldova, San Marino, Portugália, Hollandia, Montenegró, Magyarország, Málta, Izrael, Norvégia, Grúzia és Lengyelország versenyzője. A harmadik napon pedig Ausztria, Litvánia, Finnország, Írország, Fehéroroszország, Macedónia, Svájc, Görögország, Szlovénia és Románia próbált. Az első elődöntősök második próbáit május 2-án, a második elődöntősökét május 3-án rendezték. Az automatikusan döntős országok – Németország, az Egyesült Királyság, Franciaország, Olaszország és Spanyolország – és a házigazda Dánia képviselője május 4-én, illetve május 6-án próbált.
A hivatalos megnyitó ceremóniát május 4-én tartották a koppenhágai városházánál.
Az M1 május 1-jén és május 6-án, Irány Koppenhága! címmel egy riportműsort vetített, melyben a nézők Kállay-Saunders András útját követhették nyomon a dalválasztóshow megnyerésétől a Dániába való elutazásig.A három adásból álló műsorfolyamot élőben, HD minőségben közvetítette az M1, Gundel Takács Gábor helyszíni kommentálásában. Az első elődöntőt és döntőt megelőzően Novodomszky Éva műsorvezetésével, az Elővízió című műsorban tudhattunk meg kulisszatitkokat, érdekességeket a versenyről. A második elődöntő felvezető műsoraként, Víziómúlt címmel egy történelmi visszatekintést láthattak a nézők az eddigi Eurovíziós Dalfesztiválokról. Ez volt az utolsó alkalom, hogy az M1 közvetítette a dalfesztivált. 2015 óta Magyarországon a Duna adja a versenyt.
Egy év kihagyás után a dalfesztiválnak ismét három műsorvezetője volt: Lise Rønne, Nikolaj Koppel és Pilou Asbæk.A házigazda műsorsugárzó a nézőket is bevonta a dalfesztivál műsorába. A részvételhez az előző évi győztes dalt, az Only Teardrops-t kellett elénekelni, majd a produkciót feltölteni JoinUs.dk oldalra. Az énekesek mellett táncosok is feltölthették a produkciójukat, majd közülük is kiválasztották a legjobbakat, akik személyesen is ott lehettek a versenyen és élőben mutathatták be táncukat a második elődöntőben.A dalok közötti képeslapok az adott versenyzővel készült kisfilmek, melyeket a szervező DR forgatott márciusban a részt vevő 37 országban. Az országok bemutatásához a szervezők megkérték a versenyzőket, hogy ők maguk jelenítsék meg országuk zászlaját, úgy ahogy az jellemző hazájukra.A 2014-es dalfesztivál egyik különlegessége volt az Eurovíziós rekordok könyve, amit a fellépő-blokkok között lapoztak fel. A könyv a dalverseny rekordjait mutatta be 8 kategóriában: A legnagyobb haj, A legnagyobb válltömés, A legtöbb ezüst, A legtöbb taps, A legtöbb ajaknyalás, A leghosszabb hang, A legmagasabb hang, A legtöbb "la" egy dalban. A rekorderek közül többen személyesen is ellátogattak a fesztiválra, mint például az ír Jedward-testvérek és Johnny Logan, valamint az ukrán Verka Szergyucska is.
Az első elődöntő nyitásaként Emmelie de Forest adta elő előző évi győztes dalát egy kórus kíséretében, a háttérben pedig a LED-falon egy rajongók videóiból készített montázs volt látható. A szavazatszámlálás alatt a Dán Balett művészei adtak elő modern táncokat, amihez a hátteret ez egyik leghíresebb dán író, Hans Christian Andersen meséje, A rút kiskacsa adta.
Montenegró 2007-es, illetve San Marino 2008-as debütálása óta először kvalifikálta magát a dalverseny döntőjébe. Jelenleg Andorra az egyetlen ország, mely egyszer sem vett részt az Eurovíziós Dalfesztiválok döntőjében legalább egyszer. Az ország 2009-ben vett részt legutoljára a versenyen.
A dalfesztivál történetében először a versenyt évek óta követő Ausztrália is részt vett, habár nem versenyzőként: Jessica Mauboy a második elődöntő meghívott előadójaként lépett fel. Az énekesnő a Sea of Flags című dalt adta elő, amit ő maga írt kifejezetten a dalfesztivál tiszteletére.Az előző évhez hasonlóan a döntő a részt vevő huszonhat ország versenyzőinek bevonulásával kezdődött. A bevonulás az olimpiai játékokhoz hasonló volt, a országok neveit angolul, franciául és adott nemzet hivatalos nyelvén is ismertették, miközben a LED-falon az ország zászlaja volt látható. A szavazás közben dán színészek adták elő a Joyful Land című dalt világító létrákon egyensúlyozva. Ezután Lise, az egyik műsorvezető, Gaia Cauchival, a 2013-as Junior Eurovíziós Dalfesztivál győztesével beszélgetett. Az előző évi Junior Eurovízió győztese győztes dalának refrénjét a cappella is előadta. A szavazatok számlálása alatti szünetben Emmelie de Forest előadta győztes dalát, a Only Teardrops-t, majd a 2014-es dalfesztivál hivatalos himnuszát, a Rainmaker című dalát a huszonhat döntős ország képviselőjével.Először a verseny történetében Feröer és Kanada is közvetítette a műsort.
1986 után másodszor fordult elő, hogy királyi vendégek is megtekintették a műsort. Frigyes herceg és felesége, Mária hercegnő is jelen volt a döntőn.Az M1 július 9-én, Koppenhágából jeles! címmel egy riportműsort vetített, amiben a Dániában elért sikerekről számoltak be, továbbá bejelentették, hogy a 2015-ös Eurovíziós Dalfesztiválon is részt fog venni Magyarország. Ezúttal is a zsűri és tévénézők szavazati alapján fog eldőlni, hogy ki vesz részt az ausztriai megmérettetésen. A riportműsort később 2014. december 31-én megismételték az M1-en.
Az első elődöntő és a döntő során is a helyi közönség többször kifütyülte az orosz produkciót, aminek a hátterében olyan politikai események húzódtak meg, mint a 2014-es krími válság illetve Oroszország kelet-ukrajnai megszállása. A Tolmacsova ikrek ennek ellenére a döntőben a hetedik helyen végeztek.
A versenyt megelőzően az örmény versenyző, Aram Mp3 úgy kommentálta Conchita Wurst külalakját és életstílusát, hogy „nem természetes” és el kellene döntenie, hogy ő tulajdonképpen egy férfi vagy egy nő. A kijelentése vitát váltott ki; miután Aram Mp3 bocsánatot kért, hozzátette, hogy amit ő mondott, azt csak viccnek szánta. Wurst megbocsátott neki, bár megjegyezte, hogy „azt kell mondanom, ha ez csak vicc, akkor nem vicces… de ő elnézést kért, és ez elég nekem”.
A grúz zsűri összes szavazata a döntőben érvénytelennek lett nyilvánítva, miután az összes zsűritag ugyanúgy osztotta ki a pontjait 3-tól 12-ig. Az EBU szerint ez statisztikai képtelenség. Így a szavazás során Grúziában csak a telefonos szavazatok alakították ki a grúz pontok végeredményét.
A litvániai pontbejelentő, Ignas Krupavičius, miután bejelentette, hogy az országa Ausztriának adja a 10 pontot, tett egy megjegyzést Conchita Wurst szakállára: „[i]tt az ideje borotválkozni”, és elővett egy borotvát, majd a saját arcán demonstrálta az elmondottakat. Az egyik műsorvezető, Nikolaj Koppel a következőképp reagált erre: „Itt lenne az ideje? Nem hiszem.” Ezzel Koppel a szavazásnál soron következő Ausztriára is utalt, ahonnan Kati Bellowitsch jelentkezett, aki egy pamut műszakállal az arcán jelentette be az osztrák zsűri és közönség pontjait. A brit BBC kommentátora, Graham Norton elégedetlenségét fejezte ki Krupavičius viccével kapcsolatban. A magyar kommentátor, Gundel Takács Gábor ugyan lefordította a litván pontbejelentő elhangzott mondatát, de nem kommentálta azt: „Itt az ideje borotválkozni, Ausztria tíz pontot kap Litvániától”.
Miután Conchita Wurst megnyerte a versenyt, majd előadta versenydalát még egyszer, nem sokkal a televíziós közvetítés vége előtt, a sajtó képviselői tolongtak Wurst előtt, hogy fényképet készítsenek róla. A fotózás közben az észt „Free Anakata” aktivistájának, Meelis Kaldalunak sikerült áttörnie a biztonsági őrökön, és megközelítenie Wurstot. Virágokat adott neki és egy dán zászlót. Elfogadta a virágokat, majd Kaldalu letérdelt elé; hogy mit mondott, azt nem lehetett érteni. A biztonsági személyzet rájött, hogy Kaldalunak nem kellett volna ott lennie, így elvitték onnan. Kaldalu készített egy papírt, amit a pólója alá rejtett, a következő felirattal: „#free anakata”.
A verseny előtt a legesélyesebbnek Ausztriát, Örményországot, az Egyesült Királyságot és Svédországot tartották, végül az osztrák versenyző győzni tudott.A szavazás az elődöntőkben és a döntőben is azonos módon történt: mindegyik ország rendelkezett egy ötfős szakmai zsűrivel, és az ő pontjaik, valamint a nézők telefonos szavazatai közösen alakították ki az országonkénti eredményeket. Az elődöntők eredményeit a döntő után hozták nyilvánosságra. Az első elődöntőben Moldova végzett az utolsó helyen, történetük során először, míg a második elődöntőben Grúzia zárt a tabella legalján szintén először. Továbbá mindkét országnak ez volt a második alkalom, hogy nem jutottak be a döntőbe.
A döntőben a szavazás során összesen négy ország váltotta egymást az élen. Az elsőként szavazó Azerbajdzsán Oroszországot helyezte az élre. Görögország pontjai után továbbá is Oroszország vezetett, ezt követően még Magyarország és Svédország is váltotta egymást az élen, de nem sokkal ezután átvette a vezetést Ausztria, amely biztos előnyét végig őrizve második győzelmét aratta. Az elődöntők 2004-es bevezetése, ezáltal a résztvevők számának megemelkedése óta a 290 pont addig a negyedik legmagasabb pontszám volt, amivel nyerni lehetett. Ez éppen két ponttal kevesebb, mint amennyit a 2006-os finn győztes, a Lordi összegyűjtött. Emellett a győztes dal tizenhárom országtól gyűjtötte be a maximális tizenkét pontot. Mindössze négy ország, Fehéroroszország, Örményország, Lengyelország és San Marino nem adott pontot a győztesnek. A harmincnegyedik szavazó ország után kihirdették a győztest, miután matematikailag eldőlt, hogy megnyerte a döntőt Ausztria, és csak utána adták meg a lehetőséget, hogy kihirdesse a pontjait a még fennmaradó három ország. A legtöbb tizenkét pontot a győztes kapta, aki a második elődöntő győztese is volt egyben. A második helyezett az első elődöntő győztese, Hollandia lett. A harmadik helyen az első elődöntő második helyezettje, Svédország végzett. A döntőben az utolsó helyet Franciaország szerezte meg, történetük során legelőször.
A házigazda Dánia a kilencedik helyen végzett. A hazai közönség ezúttal nem örülhetett a maximális 12 pontnak, mert nem szavazta őket senki sem az első helyre. A döntőben mindössze tizennégy olyan dal volt, amely nem kapott legalább egyszer tizenkét pontot; tizenkettő pedig legalább egyszer kapott. Magyarország pontjait Novodomszky Éva hirdette ki, a tizenkét pontot Hollandia dala kapta, a későbbi győztes Ausztria tíz pontot kapott. Magyarország Montenegrótól kapott tizenkét pontot; továbbá tíz pontot adott Románia és Macedónia, nyolcat Albánia és Azerbajdzsán, hetet Ausztria, Belgium, Észtország, Izrael, San Marino és Svédország, hatot Görögország, Izland, Oroszország és Portugália, ötöt Fehéroroszország és Finnország, négyet Hollandia és Moldova, hármat Dánia és Ukrajna, kettőt Spanyolország, egyet pedig Írország, Lettország és Svájc. Érdekesség, hogy a döntőben 12 pontot adó Montenegró volt az első elődöntőben az egyetlen olyan ország, aki egy pontot sem adott Kállay-Saunders András produkciójára. A részt vevő harminchét országból huszonöt adott legalább egy pontot a magyar produkciónak a döntőben. Ezzel Magyarország megszerezte története második legjobb eredményét, továbbá a legtöbb pontot ekkor sikerült összegyűjteni. 1994-ben Friderika 122 ponttal lett negyedik, míg Kállay-Saunders András 143 ponttal lett ötödik.
Magyarország szakmai zsűrijének tagjai Palásti Kovács Zoltán "Zoohacker", Kovács Kati, Náksi Attila, Dorozsmai Péter és Tóth Vera voltak.
Az első elődöntőt május 6-án rendezték meg tizenhat ország részvételével. Az egyes országok által kiosztott pontok telefonos szavazás, illetve szakmai zsűrik szavazatai alapján alakultak ki, mely alapján az első tíz helyezett jutott tovább a döntőbe. A részt vevő országokon kívül  Dánia,  Franciaország és  Spanyolország is az első elődöntőben szavazott.
A sorok és az oszlopok a fellépés sorrendjében vannak rendezve. Az utolsó három oszlopban az itt szavazó automatikus döntősök ábécésorrendben találhatók meg.
Magyarország pontjait az első elődöntőben 50%-ban a zsűri szavazatai, 50%-ban pedig a telefonos szavazók szavazatai tették ki. Magyarország területéről a telefonos és SMS szavazás telefonszáma 06–91–636–136 volt. A hívás és SMS díja bruttó 195 Ft volt.
Az egyes országok zsűrijének rangsorai alapján az első helyen végzett a magyar dal kettő albán, kettő flamand, egy moldáv, három orosz, kettő portugál és négy svéd zsűritagnál.
A második elődöntőt május 8-án rendezték meg tizenöt ország részvételével. Az egyes országok által kiosztott pontok telefonos szavazás, illetve szakmai zsűrik szavazatai alapján alakultak ki, mely alapján az első tíz helyezett jutott tovább a döntőbe. A részt vevő országokon kívül az  Egyesült Királyság,  Németország és  Olaszország is a második elődöntőben szavazott. A Dalfesztiválon először részt vehetett  Ausztrália is, de csak meghívott előadóként, a szavazásban nem vettek részt. Ennek az oka az, hogy Ausztráliában évtizedek óta nagy népszerűségnek örvend a verseny. Az országukat Jessica Mauboy képviselte, aki a Sea of Flags című dalt adta elő.
A sorok és az oszlopok a fellépés sorrendjében vannak rendezve. Az utolsó három oszlopban az itt szavazó automatikus döntősök az angol ábécé szerinti sorrendben találhatók meg.
A döntőt május 10-én rendezték meg huszonhat ország részvételével. A mezőnyt a következő országok alkották:
Az első elődöntő első tíz helyezettje:  Hollandia,  Svédország,  Magyarország,  Örményország,  Ukrajna,  Oroszország,  Montenegró,  Izland,  Azerbajdzsán,  San Marino
A második elődöntő első tíz helyezettje:  Ausztria,  Románia,  Finnország,  Svájc,  Fehéroroszország,  Norvégia,  Görögország,  Lengyelország,  Málta,  Szlovénia
Az automatikusan döntős „Öt Nagy” ország:  Egyesült Királyság,  Franciaország,  Németország,  Olaszország,  Spanyolország
A sorok a fellépés, az oszlopok előbb a döntősök, majd az elődöntőben kiesettek fellépési sorrendjében vannak rendezve.
A huszonhat döntős ország közül tizenkettő kapott minimum egyszer tizenkét pontot, és tizennégy maradt legmagasabb pontszám nélkül.
Magyarország pontjait a döntőben 50%-ban a zsűri szavazatai, 50%-ban pedig a telefonos szavazók szavazatai tették ki. Magyarország területéről a telefonos és SMS szavazás telefonszáma 06–91–636–136 volt. A hívás és SMS díja bruttó 195 Ft volt.
Az egyes országok zsűrijének rangsorai alapján az első helyen végzett a magyar dal egy azeri, egy észt, egy flamand, egy görög, egy izraeli, három macedón, egy román és kettő svéd zsűritagnál.
A szavazás sorrendjét 2014. május 10-én jelentették be. A pontbejelentők között, a korábbi évekhez hasonlóan, több korábbi részt vevő is volt: az azeri Sabina Babayeva (2012), a fehérorosz Alyona Lanskaya (2013), a grúz Nodi és Sopho (2013), a lett Ralfs Eilands (PeR tagjaként, 2013), az észt Lauri Pihlap (2XL tagjaként, 2001 győztes) az orosz Alsou (2000, 2009 műsorvezető), a svéd Alcazar együttes tagja, Andreas Lundstedt (a six4one tagjaként, Svájc színeiben, 2006) és az ukrán Zlata Ognevich (2013).
Első alkalommal fordult elő, hogy egy korábbi Junior Eurovíziós Dalfesztiválon induló előadó pontbejelentőként vett részt a versenyben: a 2013-ban San Marinót képviselő olasz Michele Perniola ezúttal San Marino pontjait jelentette be. Lettország szóvivője, Ralfs Eilands pedig korábban a 2010-es Junior Eurovíziós Dalfesztiválon látta el ugyanezt a feladatot, habár ő sohasem vett részt a gyerekek versenyén.
Ugyancsak ez volt az első alkalom, hogy egy egész együttes (a háromtagú svéd Alcazar) ismertette egy ország pontjait.
Megjegyzés: Az egyes országok televíziócsatornái illetve rádiói alapesetben élőben közvetítették a dalfesztivált. Ez néhány esetben elérhet, mely a fenti táblázatban is fel van tüntetve.
A Eurovision Song Contest: Copenhagen 2014 (magyarul: Eurovíziós Dalfesztivál: Koppenhága 2014) volt a 2014-es Eurovíziós Dalfesztivál dalainak válogatáslemeze, melyet az Európai Műsorsugárzók Uniója és a Universal Music Group közösen jelentetett meg 2014. április 14-én. Az album tartalmazta mind a 37 részt vevő ország dalát, beleértve azokat az elődöntős országokat is, akik nem jutottak tovább a döntőbe. Továbbá a lemez tartalmazott egy bónusz dalt is, amit a hivatalos #JoinUs téma köré építettek fel. A Rainmaker című dalt a 2013-as Eurovíziós Dalfesztivál győztese, Emmelie de Forest adta elő.
A 4+-os adatok a teljes lakosságra, a 18–59-es adatok a célközönségre vonatkoznak.
 Ausztrália – Jessica Mauboy fellépése a második elődöntőben, illetve Sydney élő kapcsolása rekord nézettségi számokat produkált az ausztráloknál. 2 971 000 ausztráliai látott valamennyit az Eurovíziós Dalfesztiválból.
 Ausztria – Az osztrák tévénézők többsége az előző évi adatokkal ellenben aktívan bekapcsolódott a dalfesztiválba. 1 470 000 ember nézte végig a műsort. Ez 73%-os közönségarányt jelentett, ami óriási növekedés volt Ausztriában.
 Dánia – Nem meglepő, hogy a házigazda Dániában 2 400 000-en nézték az Eurovíziós Dalfesztivált, egy masszív 89%-os közönségaránnyal. Ez a legjobb nézettségi adat a dánoktól 2001 óta, amikor legutóbb ők rendezték a dalfesztivált.
 Egyesült Királyság – A BBC 2011 óta a második legnagyobb nézőszámot érte el, majdnem 9 millióan nézték meg a verseny döntőjét. A tévénéző lakosság 41,9%-a nézte végig Conchita Wurst győzelmét. A legnézettebb pillanatban 10 és fél millióan figyelték a történéseket. A brit delegáció vezetője, Guy Freeman megerősítette, hogy az Egyesült Királyság nem fog kilépni a dalfesztiválból, amíg ilyen jó nézettségi számokat produkálnak.
 Észtország – Miután Tanja nem jutott be az Eurovíziós Dalfesztivál döntőjébe, az észteket kevésbé érdekelte a verseny, az előző évhez képest csak fele annyian nézték a döntőt, körülbelül 148 000-en.
 Franciaország – 2 600 000 ember nézte meg a dalfesztivál döntőjét, a tévénéző lakosság 13,4%-a. Az Eurovíziós Dalfesztivállal egy idősávban futó The Voice tehetségkutató volt a franciák kedvence május 10-én. A dalfesztivál 1 400 000 nézőt vesztett az elmúlt két évben, míg a versenyzőik sem szerepeltek nagy sikerrel a versenyen.
 Görögország – 2014-ben 11,2%-os visszaesést mutattak a dalfesztivál nézettségi adatai. Bár ennek ellenére is 2 100 000 ember nézte a dalfesztivált, ami még mindig egy erős 55,7%.
 Hollandia – 2013-ban, Anouk sikere óta, a hollandok még jobban szeretik a dalfesztivált, és a nézettségi adatok újabb rekordokat döntöttek meg. 5 100 000 ember – 300 000-rel több, mint 2013-ban – követte figyelemmel a koppenhágai verseny döntőjét. A legnézettebb pillanatban, a The Common Linnets fellépésekor 6 200 000-en. A közönségarány 65%-os volt, ami egy meglehetősen jó szám a holland műsorsugárzónak.
 Izrael – Az előző évvel ellenben 2014-ben megduplázódott a nézőszám nem csak a döntőben, de az elődöntőben is, pedig ez alkalommal sem sikerült Izraelnek kvalifikálnia magát.
 Németország – A nézőszám 750 000-rel nőtt az előző évhez képest. 8 960 000-en nézték a dalfesztivált. A nézettség volt, hogy majdnem a 11 milliót is elérte. Talán az elmúlt évek megújított nemzeti válogatói, illetve a zeneipar nagy neveinek részvétele miatt nőtt meg az érdeklődés ismét a németek körében.
 Norvégia – Annak ellenére, hogy a fogadóirodák az élmezőnybe várták Carl Espen dalát, és az előző évben az előkelő negyedik helyen végeztek, kevesebb norvég nézte a versenyt. 1 400 000 néző kapcsolt az Eurovíziós Dalfesztiválra, ami így is 77,3%-os közönségarányt jelent, de ez 6,7%-kal kevesebb, mint 2013-ban.
 Olaszország – Az olaszok még mindig csak kis érdeklődést mutatnak a dalfesztivál irányába. Csak mindösszesen 1 747 000 (8,77%) nézte a döntőt, a lakosság nagyon apró hányada.
 Portugália – Habár Suzy nem jutott be az Eurovíziós Dalfesztivál döntőjébe, Portugáliában így is 541 500-an nézték végig a döntőt (13,5%).
 Svédország – A svédeknél 3 400 000 nézője volt az Eurovíziós Dalfesztiválnak, ami egy gigantikus 83,2%-os közönségarányt jelent.
 Szlovénia – Az ország közel fele bekapcsolódott a műsorba, miután a második elődöntőben kihirdették, hogy Tinkara Kovač bejutott a döntőbe. 324 000 nézője volt a versenynek, ami 47%-os közönségarányt jelentett. Ez 17%-kal több, mint az előző évben.
 Spanyolország – Míg az Eurovíziós Dalfesztivál volt a hét legnézettebb műsora Spanyolországban, addig csak 5 141 000 néző (35%) követte figyelemmel a versenyt. Ez az egyik legalacsonyabb nézettségi adat Spanyolországból. 200 000-rel kevesebb, mint 2013-ban. Ennek ellenére a közönségarány 2,1%-kal növekedett.Ezen felül  Belgiumban 646 680 (36,5%),  Lengyelországban 4 630 000 (38,9%),  Romániában pedig 1 300 000 (20,2%) a becsült nézőszám.

A 2014-es labdarúgó-világbajnokságot Brazíliában rendezték 2014. június 12. és július 13. között. A selejtezőben 203 csapat indult, ebből 31 válogatott vehetett részt a tornán. A házigazda Brazíliának nem kellett selejtezőt játszania. A címvédő a spanyol válogatott volt. A torna nyitómérkőzését São Paulóban, a döntőt a Rio de Janeiró-i Maracanã Stadionban játszották.
Korábban 1950-ben rendeztek Brazíliában világbajnokságot. Akkor egy körmérkőzéses négyes döntőt rendeztek, a világbajnokságot Uruguay nyerte. Az 1978-as labdarúgó-világbajnokság után először volt dél-amerikai ország a rendező. A Magyar labdarúgó-válogatott sorozatban már a nyolcadik alkalommal nem tudott kijutni a világbajnokságra. A 32 fős játékvezetői keretben nem kapott helyet magyar játékvezető.
A döntőt Németország hosszabbítás után 1–0-ra nyerte Argentína ellen, Mario Götze góljával. Németország története negyedik vb-címét szerezte, és első alkalommal fordult elő a vb-k történetében, hogy európai csapat az amerikai kontinensen nyert világbajnokságot. Németország emellett részvételi jogot szerzett a 2017-es konföderációs kupára.
A rendező kiválasztása a FIFA rotációs rendszere szerint történt. A rendszer lényege, hogy minden világbajnokságra megjelölnek egy kontinenst, és csak onnan jelentkezhetnek országok a rendezésre. Dél-Amerikából csak Brazília jelentkezett, így egyedüli pályázóként Brazília lett a rendező, ezt a Nemzetközi Labdarúgó-szövetség 2007. október 30-án jelentette be.
A torna hivatalos emblémáját a 2010-ben megrendezett dél-afrikai világbajnokság helyszínén, 2010. július 8-án mutatta be a Nemzetközi Labdarúgó-szövetség, valamint a rendező Brazília. Az emblémán a brazil nemzeti zászló színeivel megjelenő kezek formázzák a győztesnek járó trófeát. Az embléma piros színnel tartalmazza a 2014-es évszámot.
A torna kabaláját először 2012. szeptember 16-án mutatták be a brazil TV Globo csatorna Fantástico című műsorában. A kabala egy úgynevezett matakó (háromöves tatu) nevű állat mely közép Brazíliában őshonos. A figura színei: kék, sárga és zöld melyek a brazil zászló színeire utalnak. A nevét internetes szavazás alapján választották ki, a lehetőségek ezek voltak: Amijubi, Fuleco vagy Zuzeco. Végül a "Fuleco" névre szavaztak a legtöbben, így a figura neve ez lett.
A caxirola (ejtsd: kásirólá) a világbajnokság hivatalos a Nemzetközi Labdarúgó-szövetség által is jóváhagyott hangszere volt, melyet rázni kellett ahhoz hogy hangot adjon. A hangszer újrahasznosított műanyagból készült. A brazil zenész, Carlinhos Brown tervezte, de a stadionokba nem vihették be a szurkolók, ellentétben a 2010-es vuvuzelával.
A torna marketingjének részeként a helyi szervezőbizottság és a gyártó Adidas pályázatot hirdetett a labda nevére. A végső nevet több mint egymillió brazil szurkoló szavazatai alapján választották ki. A Brazuca 77,8%-kal lett első. A másik két lehetőség, a Bossa Nova (14,6%) és a Carnavalesca (7,6%) voltak.
A Nemzetközi Labdarúgó-szövetség 2009. május 31-én választotta ki azt a 12 várost, amely a világbajnokságon mérkőzéseket rendezhet.
A 17 pályázó város közül a 2016-os nyári olimpia helyszíne, Rio de Janeiro, valamint São Paulo, Brazíliaváros, Belo Horizonte, Porto Alegre, Salvador da Bahia, Cuiabá, Curitiba, Fortaleza, Manaus, Natal és Recife rendezhet mérkőzéseket.
Brazília, mint rendező ország, automatikus résztvevője a világbajnokságnak, ellenben a világbajnoki címvédő 2002 óta nem jogosult selejtező nélküli, automatikus világbajnoki részvételre, így Spanyolország is selejtezőt játszott.
Részvételi jogokAz egyes kontinensek számára kiosztandó, a világbajnokságon való részvételt jelentő helyekről 2011. március 3-án döntött a FIFA. A kvóták a 2010-es vb-hez képest nem változtak:
A kvalifikáció megszerzésének sorrendjében. A „Világbajnoki részvétel” oszlop már tartalmazza a 2014-es labdarúgó-világbajnokságot is.
A világbajnokság csoportjainak sorsolását 2013. december 6-án tartották Bahiában. A csapatok nevét négy kalapban helyezték el, az első kalapba a rendező Brazílián kívül a 2013. októberi FIFA-világranglista első hét helyezettje került: Spanyolország, Németország, Argentína, Kolumbia, Belgium, Svájc és Uruguay. A többi kalapba területi szempontok alapján helyezték el a csapatokat. A negyedik kalapba eredetileg kilenc európai csapat került, ebből egyet a sorsolást megelőzően áthelyeztek a második kalapba. Ezt az egy csapatot sorsolással határozták meg, a csapat kiléte a második kalap sorsolása folyamán derült ki. A sorsolás során két csapat azonos földrészről nem kerülhetett egy csoportba, európai csapatot kivéve.A sorsolást követően az eredetileg kiadott menetrendhez képest hét mérkőzés kezdési időpontját megváltoztatták.
A világbajnokság 32 résztvevője között mindösszesen 358 millió dollárt osztottak szét, a győztes 17%-kal kapott többet, mint 2010-ben. Minden résztvevő 1,5 millió dollárt kapott felkészülési költségként. A világbajnokság csoportköre után kiesők egyenként 8 millió dollárt kaptak. Az egyenes kieséses szakaszban körönként a következők szerint alakult a díjazás:
Emellett a FIFA 70 millió dollárt különített el a játékosok klubcsapatai részére.
Massimo Busacca, a FIFA játékvezető bizottságának vezetője által a 32 nemzetből kiválasztott 32 játékvezető közül 9 (+1 tartalék) európai, 5 (+1 tartalék) dél-amerikai, 4 (+1 tartalék) ázsiai, 3 (+2 tartalék) afrikai, 1 észak-amerikai, 2 (+2 tartalék) közép-amerikai, 1 (+1 tartalék) pedig óceániai.
Több nemzetközi labdarúgó tornán eredményesen tesztelték a FIFA által kiválasztott gólvonal-technológiát. A labdarúgó torna minden stadionjába telepítették a kiválasztott rendszert, hogy megszüntessék az ismétlődő szellemgólt.
A Franciaország–Honduras mérkőzés második gólja volt a világbajnokságok történetének első olyan gólja, amelyet a gólbíró-technológia segítségével adtak meg.
Ezen a világbajnokságon alkalmazták először az úgynevezett szabadrúgás-sprayt. A labdarúgás szabályalkotó testülete (IFAB) 2012. március 5-én fogadta el az eszköz használatát, melyet a 2013-as U20-as labdarúgó-világbajnokságon és a 2013-as U17-es labdarúgó-világbajnokságon teszteltek. Szabadrúgás esetén a játékvezető, ha szükségesnek látja, egy speciális hab spray-jel (Aero Comex Futline) jelölheti a labda helyét, illetve az előírt 10 yardos távolságban (9,15 méter) húzhat egy vonalat, amely mögé állhatnak fel a védekező csapat tagjai. A vonal 45–120 másodperc közötti időtartamig látható, majd eltűnik, biológiailag lebomlik, így egyáltalán nem szennyezi a környezetet.
Minden csapatnak huszonhárom játékost kellett neveznie 2014. június 2-áig (tíz nappal a világbajnokság kezdete előtt), akik közül háromnak kapusnak kellett lennie. Előzetes, 30 fős keretet is be kellett jelenteni 2014. május 13-áig (30 nappal a világbajnokság kezdete előtt).
Sérülés esetén lehetőség volt cserére, azonban a cserét legkésőbb a válogatott első mérkőzésének kezdete előtt 24 órával be kellett jelenteni.
A világbajnokság mérkőzéseinek dátumait 2011. október 20-án hozta nyilvánosságra a FIFA.A megnyitó ünnepség június 12-én, helyi idő szerint 15:15-kor kezdődött.
A 32 csapatot nyolc csoportba sorsolták, ahonnan az első két helyezett jutott tovább. A nyolcaddöntőtől egyenes kieséses rendszerben folytatódott a torna.
Az időpontok közül tíz helyszíné a brazil időzóna (UTC–3), Manaus és Cuiabá az amazonasi időzóna (UTC–4) szerint vannak feltüntetve. Zárójelben a közép-európai nyári idő (UTC+2) szerinti időpontok olvashatóak.
Az egyenes kieséses szakaszban az a tizenhat csapat vett részt, amelyek a csoportkör során a saját csoportja első két helyének valamelyikén végzett.
Az egyes találkozók győztes csapatai jutottak tovább a következő körbe. Ha a rendes játékidő végén döntetlen volt az eredmény, akkor 2×15 perces hosszabbítás következett. Ha a hosszabbítás után is egyenlő volt az állás, akkor büntetőpárbajra került sor.
Az alábbi táblázatban találhatók azok a játékosok, akik sárga vagy piros lapot kaptak.Alapvető sorrend:
Fair Play-díjA FIFA Fair Play-díjat annak a csapat tagjai kapták, amely a Fair Play-verseny első helyén végzett. A díjon kívül 50 000 dollár jutalomban is részesültek, amelyet utánpótlás nevelésre használhattak fel.
„Arany-”, „Ezüst-” és „Bronzcipő”Az „Aranycipő” díjat az a játékos kapta, aki a legtöbb gólt szerezte a világbajnokságon. Ha két vagy több játékos ugyanannyi gólt ért el, akkor a gólpasszok száma döntött (a FIFA Technikai Bizottságának döntése alapján). Ha ez is egyenlő, akkor a játszott percek számítottak, a kevesebb időt pályán töltött játékos végzett előrébb. Az „Ezüst-” és „Bronzcipő” díjat a második és harmadik helyen végzett játékosok kapták.
„Arany-”, „Ezüst-” és „Bronzlabda”Az „Aranylabda” díjat a FIFA Technikai Bizottsága által megválasztott legjobb játékos kapta. Az „Ezüst-” és „Bronzlabda” díjat a második és harmadik helyen végzett játékosok kapták. Az elődöntők után, július 11-én a FIFA ismert játékosokból és edzőkből álló Technikai Bizottsága tíz játékost jelölt a díjra.A Technikai Bizottság vezetője  Jean-Paul Brigger, további tagok:
Aranylabda„Aranykesztyű”Az „Aranykesztyű” díjat a FIFA Technikai Bizottsága által megválasztott legjobb kapus kapta. Július 11-én három kapust jelöltek a díjra:
 Sergio RomeroLegjobb fiatal játékosA FIFA különdíjjal jutalmazta a legjobb fiatal játékost a FIFA Technikai Bizottságának döntése alapján. Július 11-én három játékost jelöltek a díjra:
Bosznia-Hercegovina először vett részt labdarúgó-világbajnokságon, és június 25-én első győzelmét szerezte Irán ellen.
Először volt a világbajnokság első gólja egy öngól. Marcelo öngólja volt egyben a brazil válogatott első világbajnokságon lőtt öngólja is.
A címvédő Spanyolország a B csoport első mérkőzésén négy góllal, 5–1-re kapott ki Hollandiától. A vb címvédője először kapott ki négy góllal világbajnokságon.
A csoportmérkőzések első körében a 16 mérkőzésen összesen 49 gól született, ami 3,06 gólos mérkőzésenkénti átlagot jelent. A csoportok bemutatkozó mérkőzésein ennél nagyobb gólátlagra utoljára az 1958-as labdarúgó-világbajnokságon volt példa, akkor 8 mérkőzésen 29 góllal 3,63 volt az átlag. Azonos létszámú csoportokkal teljes csoportkört először az 1954-es labdarúgó-világbajnokságon rendeztek, és az akkori gólátlag azóta is megdönthetetlennek bizonyult (8 mérkőzésen 34 gól, átlag: 4,25).
A címvédő Spanyolországnak a csoportkör második mérkőzése után, két vereséggel nem volt esélye a továbbjutásra. A világbajnokság címvédője ezelőtt soha nem kapott ki az első két mérkőzésén, és soha nem állt biztos kiesésre úgy, hogy hátra volt egy mérkőzése.
Anglia először esett ki a világbajnokság csoportkörében 1958 óta, de 1974-ben, 1978-ban és 1994-ben nem jutottak ki.
A Svájc–Franciaország mérkőzés 7 gólját 7 különböző játékos szerezte. Ez volt a 6. olyan alkalom, amikor egy világbajnoki mérkőzésen 7 különböző gólszerző volt.
Honduras 511 perc után szerzett újra gólt világbajnokságon. 1982-ben az utolsó mérkőzésükön, valamint 2010-ben a három csoportköri mérkőzésen, valamint a 2014-es vb első mérkőzésén nem tudtak gólt szerezni.
Miroslav Klose Ghána ellen a 15. gólját szerezte a világbajnokságokon, ezzel beállította a brazil Ronaldo rekordját. A Brazília elleni elődöntőben megszerezte 16. gólját, amellyel meg is döntötte a rekordot. Klose az első játékos lett, aki négy vb-elődöntőben szerepelt. Beállította továbbá a brazil Cafu rekordját, aki 16 vb-mérkőzésen tudott nyerni csapatával.
Asamoah Gyan az első afrikai játékos, aki három világbajnokságon gólt szerzett. Németország ellen ötödik világbajnoki gólját szerezte, amivel afrikai játékosként beállította a kameruni Roger Milla rekordját, majd Portugália ellen megszerezte hatodik találatát is, ezzel megdöntve a rekordot.
Algéria lett az első afrikai csapat, amely négy gólt szerzett egy világbajnoki mérkőzésen.
A világbajnokságok történetének 2300. gólját – amely a torna 92. gólja volt – az amerikai Jermaine Jones szerezte az Egyesült Államok–Portugália mérkőzés 64. percében.
A kolumbiai Faryd Mondragón lett a labdarúgó-világbajnokságok történetének legidősebb pályára lépő játékosa, miután a C csoport zárófordulójában pályára lépett csereként Japán ellen. Az általa felállított új rekord: 43 év 3 nap.
Története során először jutott a világbajnokság nyolcaddöntőjébe Görögország és Algéria.
A világbajnokság 100. gólját Neymar szerezte Kamerun ellen. Érdekesség, hogy egyúttal ez a meccs volt a brazil labdarúgó-válogatott 100. világbajnoki mérkőzése is.
A svájci Xherdan Shaqiri volt a világbajnokságok történetének 50. olyan játékosa, aki egy mérkőzésen mesterhármast tudott elérni. Shaqiri Honduras válogatottjának hálójába talált be háromszor. A torna másik mesterhármasa ezt megelőzően született, a német Thomas Müller Portugáliának tudott hármat lőni. Ő így a 49. játékos lett, aki mesterhármast ért el.
Nigéria az első afrikai csapat, amely harmadszor jutott az egyenes kieséses szakaszba.
A világbajnokságok történetében először jutott be két afrikai csapat a nyolcaddöntőbe (Nigéria és Algéria).
Ugyancsak először jutott be három csapat a nyolcaddöntőbe a CONCACAF zónából (Mexikó, Costa Rica és az USA).
1986 óta először fordul elő, hogy a világbajnokság egybeesik a ramadánnal. A muszlim böjt a nyolcaddöntőbe jutott csapatok közül 6-ot, a játékosok közül pedig 45-öt érintett.
Diego Maradona (1986) óta Lionel Messi az első, aki sorozatban négyszer betalált Argentína színeiben a világbajnokságon.
Története során először jutott a világbajnokság negyeddöntőjébe Kolumbia és Costa Rica. Costa Rica a negyedik CONCACAF-ország, amely bejutott a negyeddöntőbe, az Egyesült Államok, Kuba és Mexikó után.
Hollandia a második olyan csapat a világbajnokságok történetében, amely ugyanazon a vb-n három mérkőzést fordított meg. Hollandia a Spanyolország, Ausztrália és Mexikó elleni mérkőzését nyerte meg hátrányból. Korábban az NSZK-nak 1970-ben sikerült három mérkőzést hátrányból megnyernie.
Németország az Algéria elleni nyolcaddöntőben 793 passzt bonyolított le. 1966 óta egyetlen csapat sem passzolt ennyit világbajnoki mérkőzésen.
Az összes, cserék által szerzett gól 32, ez kilenccel több, mint a 2006-os rekord. A nyolcaddöntők végéig 28 gólt szereztek a cserék.
Az amerikai kapus, Tim Howard 16-szor védett Belgium ellen, ilyen 1966 óta nem fordult elő.
A csoportkör utáni kieséses rendszerű lebonyolítási forma bevezetése (1986) óta először fordult elő, hogy az összes csoportgyőztes továbbjutott a nyolcaddöntőben.
Németország az első olyan csapat, amely sorozatban negyedszer jutott a legjobb négy közé.
A Costa Rica-i csapat öt mérkőzésén öt különböző földrészről származó játékvezető vezette a mérkőzést.
Mindkét elődöntő csapatai (Brazília és Németország, valamint Argentína és Hollandia) játszottak már korábban egymással vb-döntőt. Ilyenre korábban még nem volt példa.
Az 1–7-re végződött Brazília–Németország elődöntő számos rekordot megdöntött. A világbajnokság leggólgazdagabb és legnagyobb különbségű találkozója lett. Először fordult elő 6 gólos különbség vb-elődöntőben, Németország az első olyan csapat, amely 7 gólt szerzett vb-elődöntőben. Toni Kroos 69 másodperc alatt szerzett két gólt, a német csapat 6 perc alatt szerzett négy gólt, amelyek új rekordok a vb-k történetében. Brazília történetének egyik legsúlyosabb vereségét szenvedte el, először kapott 7 gólt egy vb-meccsen. Brazília 1975 óta, 62 mérkőzésen át nem kapott ki hazai pályán, tétmérkőzésen. További részletek itt találhatóak.
A német labdarúgó-válogatott 2000. gólját Thomas Müller szerezte a Brazília elleni elődöntőben. Müller ezen felül ezen a mérkőzésen beállította Miroslav Klose és a perui Teófilo Cubillas rekordját, mivel egymás után második világbajnokságán ért el legalább öt gólt.
Hollandia a brazilok 3–0-s legyőzésével először lett világbajnoki bronzérmes és veretlenül zárta a tornát, története során először. (Argentína a hosszabbítás után, büntetőkkel jutott tovább ellenük, ami döntetlennek minősül.)
Hollandia Brazília ellen lőtt 11-ese volt a brazil válogatott 100. kapott gólja.
A világbajnokság során a házigazda Brazília kapta a legtöbb gólt, szám szerint 14-et.
Németország világbajnoki győzelmével számos rekordot megdöntött vagy beállított. Elsőként szereztek az európai (illetve a nem dél-amerikai) válogatottak közül világbajnoki címet az amerikai kontinensen. Először fordult elő, hogy háromszor egymást követően európai ország nyerjen vb-t. Németország játszotta továbbá a legtöbb döntőt története során, szám szerint 8-at. Mario Götze az első játékos, aki döntőben beállt csereként győztes gólt szerzett, egyben 1966 óta ő a legfiatalabb játékos, aki vb-döntőben betalált (22 év és 39 nap). Sami Khedira a 10. olyan játékos, aki egy évben megnyerte a Bajnokok Ligáját (a Real Madriddal) és a világbajnokságot is. 18 góljával a német válogatott sorozatban harmadszor lett a vb legtöbb gólt szerző csapata. A legtöbb hosszabbításban vagy 11-es párbajjal eldöntött mérkőzéses világbajnokság rekordját is sikerült beállítani.
Miroslav Klose lett az első játékos, aki négy érmet szerzett. Most aranyat, 2010-ben és 2006-ban bronzot, 2002-ben ezüstöt.[forrás?]
Az alábbi táblázat tartalmazza a világbajnokságon részt vevő csapatok világbajnokság előtti és utáni helyezéseit és pontszámait, illetve azok változását a FIFA-világranglistán. A táblázat a FIFA által 2014. július 17-én közzétett ranglista szerinti sorrendben tünteti fel a válogatottakat.
Sorozatban negyedszer a HBS (Host Broadcast Services), az Infront Sports & Media tagja nyerte el a közvetítés jogát. A Sony lett a hivatalos eszközszállító, 12 hatalmas HDTV-kamerát biztosított (minden helyszínre egyet), a minimumkövetelményeket biztosítva. Minden találkozó közvetítését 37 standard kameraállás, benne Aerial és Cablecam, két Ultramotion kamera és interjúkamera segítette. A torna hivatalos filmje és három mérkőzés (egy június 28-i nyolcaddöntő, egy július 4-i negyeddöntő és a döntő) ultra HD (4K) felbontásban is elkészült, miután a 2013-as konföderációs kupán már sikeresen tesztelték a technológiát.A közvetítési jogok – televízió, rádió, internet és mobil – minden területre közvetlenül a FIFA által lettek eladva, vagy pedig szerződött partnereken keresztül, mint az Európai Műsorsugárzók Uniója, az Organización de Televisión Iberoamericana, az International Media Content, a Dentsu és az RS International Broadcasting & Sports Management, értékesítette a jogokat. A jogokból befolyó összeg 60%-át a FIFA szerezte meg. A nemzetközi médiacenter Riocentro városrészen helyezkedett el (Barra da Tijuca kerület).Több mérkőzés is egy-egy ország legnézettebb sporteseménye volt 2014-ben: Brazíliában a Horvátország elleni nyitómérkőzést 42,9 millió, Japánban az Elefántcsontpart elleni csoportmérkőzést 34,1 millió, Németországban az Argentína elleni döntőt 34,7 millió ember látta, a Portugália elleni csoportmérkőzés 24,7 millió nézőjével a 2010-es döntővel együtt az Egyesült Államok legnézettebb labdarúgó-mérkőzése lett.Magyarországon a világbajnokság összes mérkőzését élőben közvetítette az M1, a csoportkör utolsó fordulójában, a párhuzamos mérkőzések esetén pedig az egyik mérkőzést az M2 adta. A mérkőzések egy részét másnap megismételték, illetve összefoglalókat és elemzéseket is láthattak a nézők. Az M1 stúdiójában a műsorvezetők Petrovics-Mérei Andrea és Mohay Bence voltak, a szakértők pedig Bánfi János, Halmai Gábor, Szélesi Zoltán, Szanyó Károly és Mészöly Géza. A mérkőzések kommentátorai a helyszíneken Gundel Takács Gábor, Menczer Tamás, Mezei Dániel és P. Fülöp Gábor voltak.
A 2014-es labdarúgó-világbajnoksághoz több vitatott esemény is köthető. A megrendezés előtt és közben is zajlottak tiltakozó demonstrációk elsősorban a rendező országot terhelő költségek miatt. Nagy tiltakozást váltott ki a játékvezetők közül többeknek a jelölése, mert nem tartották megfelelőnek a felkészültségüket. A rendezésben is voltak vitatott esetek, elsősorban a biztonságot érintően és a felkészülés során nyolc ember életét vesztette a Maracanã Stadion felújításakor.A világbajnokság egyik legvitatottabb eseménye, azonban mégis közvetlenül a labdarúgáshoz köthető, hiszen az uruguayi csatár Luis Suárez megharapta játék közben Giorgio Chiellini olasz labdarúgó vállát. Chiellini az eset után megmutatta a harapásnyomokat a játékvezetőnek, aki egyik játékost sem szankcionálta az eset miatt. A mérkőzést követően, azonban Suárezt a Nemzetközi Labdarúgó Szövetség gyorsított eljárás keretében négy hónapra minden futballeseménytől eltiltotta és nem szerepelhetett az elkövetkező kilenc uruguayi labdarúgó-válogatott mérkőzésen sem.
A 2013-as konföderációs kupa nyitómeccse előtt a stadionon kívül tüntettek, mert túl soknak találták a vb-rendezésre elköltött közpénzt. Az egyaránt beszédet adó brazil elnök Dilma Rousseffet és a FIFA elnökét, Joseph Blattert is kifütyülték, a FIFA ezért a világbajnokság nyitóműsorára nem tett beszédeket. Mindkét torna alatt voltak egyéb tüntetések is.
Foci vb 2014. Origo. [2014. június 16-i dátummal az eredetiből archiválva]. (Hozzáférés: 2014. június 18.)

Évtizedek: 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek – 2050-es évek – 2060-as évek  
Évek: 2009 – 2010 – 2011 – 2012 –  2013 – 2014 – 2015 – 2016 – 2017 – 2018 – 2019
2014 (MMXIV) első napja szerdára esett a Gergely-naptár szerint. Időszámításunk 2014. éve, a 3. évezred és a 21. század 14. éve, a 2010-es évek 5. éve.
Június végéig Görögország veszi át Litvániától az Európai Unió Tanácsának soros elnökségét.
Az olaszországi központú Fiat autógyár bejelenti, hogy megvásárolja az amerikai Chrysler Corporation részvényeinek azt a 41,5 százalékát, amely még nem volt a birtokában, és ezzel a cég kizárólagos tulajdonosa lesz. (A cégegyesülés után a Fiat lesz a világ hetedik legnagyobb autógyártó cége.)
január 3. – A libanoni Tripoliban több tízezer pótolhatatlan könyv és kézirat esik egy – feltehetően vallási indíttatású – könyvtárgyújtogatás áldozatául.
január 6. – Az Amerikai Egyesült Államok Szenátusa megerősíti Janet Yellen közgazdászprofesszor asszony kinevezését a Federal Reserve System, az amerikai jegybank elnöki tisztére. (Yellen az első nő lesz ebben a pozícióban és február 1-jén foglalja el hivatalát.)
január 12. – Az Ifj. Richter József vezette Richter lovas akrobata csoport első magyarként megnyeri a Fővárosi Nagycirkuszban megrendezett 10. Budapesti Nemzetközi Cirkuszfesztivált. Arany Pierrot-díjat kap még  a német Casselly család akrobatikus elefántszámukért, valamint a kínai Quingdao csoport rúdakrobata számukért.
január 13. – Ismeretlen elkövető házilag összebarkácsolt bombát robbant a CIB Bank XIII. kerületi Lehel utcai fiókja előtt. (A fiókban jelentős anyagi kár keletkezett, azonban személyi sérülés nem történt.)
Oroszország és Magyarország együttműködési megállapodást írt alá az atomenergia békés célú felhasználásáról, mely magában foglalja két új blokk megépítését a Paksi Atomerőműben.
Kétnapos népszavazás kezdődik Egyiptomban az ország új alkotmányáról. (A Muszlim Testvériség a szavazás bojkottjára hívta fel a lakosságot.)
január 17. – Bohuslav Sobotkát, a Cseh Szociáldemokrata Párt (CSSD) elnökét nevezi ki miniszterelnökké Miloš Zeman cseh államfő.
január 21. – Szerbia – a tagjelöltség birtokában – megkezdi a EU-csatlakozási tárgyalásokat Brüsszelben.
január 22. – Legkevesebb öt ember életét veszíti a kijevi zavargások során, melyben a Viktor Janukovics elnök irányítása alatt álló rendőri szervek és kormányellenes tüntetők csaptak össze. Ukrajnában hosszú ideje konfliktusok zajlanak, fennáll a polgárháború kirobbanásának a veszélye is.
Visszavonja az ukrán parlament a tüntetéseket korlátozó törvényeket, Mikola Azarov miniszterelnök pedig felajánlja maga és kormánya lemondását, amit Viktor Janukovics elnök el is fogadott. (A kabinet a következő kormány megalakításáig ügyvezetőként – Szerhij Arbuzov első miniszterelnök-helyettes vezetésével – a helyén maradt.)
Az ENSZ Biztonsági Tanácsa egyhangúlag jóváhagyja, hogy az Európai Unió katonákat küldjön a Közép-afrikai Köztársaságba az ottani francia haderő és az Afrikai Unió egységei támogatására.
január 30. – japán és amerikai tudósok gyorsan és olcsón állítottak elő embrióéhoz hasonló őssejtet, mely eljárás a személyre szabott gyógyítás új korszakát jelentheti.
Salvador Sánchez Cerén egykori gerillavezér szerzi a legtöbb szavazatot az el salvadori elnökválasztás első fordulójában.
A Costa Rica-i elnökválasztás első fordulója. (Az első helyen a baloldali Luis Solis végzett, megelőzte a kormányzó párt jelöltjét, Johnny Arayát.)
Előre hozott parlamenti választások Thaiföldön, ahol ismét a kormányzó Puea Thai párt szerez többséget a parlamentben.
február 14. – Átadják a Molnár Pál által alapított nemzetközi irodalmi díjat, a XVIII. Balassi Bálint-emlékkardot.
február 18. – Magyarországon hatályba lép az a rendelet, amely szigorú szabályokat vezet be az élelmiszerekben előforduló transz-zsírsavakra vonatkozóan. (A rendelet szerint az élelmiszerek összes zsírtartalmának 100 grammjában maximálisan 2 gramm transz-zsírsav lehet.)
február 21. – Az ukrán parlament elfogadja azt a törvényt amely – az elnöki jogkört szűkítő – 2004-es alkotmányhoz való visszatérést mondja ki.
Az ukrán parlament elnöke, Volodimir Ribak benyújtja lemondását, helyére a parlament Olekszandr Turcsinovot választja.
Kállay-Saunders András és a Running című dal nyeri az Eurovíziós Dalfesztivál magyarországi előválogatóját, A Dalt.
Olekszandr Turcsinovot, az ukrán parlament elnökét bízza meg a törvényhozás az államfői feladatok ideiglenes ellátásával. (Feladatát az új elnök beiktatásáig látja el.)
Záróünnepséggel véget értek Szocsiban a XXII. téli olimpiai játékok. Thomas Bach NOB-elnök úgy értékelte a szocsi olimpiát, hogy „Oroszország minden egyes ígéretét teljesítette”.
Felbomlik a Victor Ponta vezette román kormány, mivel lemondtak a nemzeti liberális miniszterek.
Aláírják a tizenkétmilliárd forintos kormánytámogatással és széles körű tudományos együttműködéssel induló Nemzeti Agykutatási Program (NAP)  négyéves programját. A NAP-program elnöke Freund Tamás akadémikus, az MTA Kísérleti Orvostudományi Kutatóintézet igazgatója.
február 27. Az ukrán parlament nagy többséggel miniszterelnökké választotta Arszenyij Jacenyukot, a Julija Timosenko volt kormányfő mögött álló Haza (Batykivscsina) párt frakcióvezetőjét, és jóváhagyta az új kormány tagjait.
március 2. – Los Angelesben, a hollywoodi Dolby Színházban rendezik meg a 86. Oscar-gálát. (A legjobb film díját a 12 év rabszolgaság, a legjobb rendezőét Alfonso Cuarón, a legjobb férfi főszereplőét Matthew McConaughey, a legjobb női főszereplőjét pedig Cate Blanchett kapta.)
március 4. – Biológiai veszélyt is hordozhat a klímaváltozás miatti olvadás, hiszen orosz és francia tudósok felélesztenek egy, a szibériai permafrosztban hibernált eddig ismeretlen, de emberre veszélytelen 30 ezeréves óriásvírust. (A vírus alig néhány perccel a kiolvasztása után megfertőzte és elpusztította a vele egy petricsészébe zárt egysejtű amőbákat.)
március 5. – Victor Ponta román kormányfő harmadik alkalommal alakítja át kormányát, melyben a Romániai Magyar Demokrata Szövetség (RMDSZ) két tárcát kap.
március 8. - A Malaysian Airlines 370-es járata eltűnik a radarokról a Thai öböl felett.
Két maszkot viselő elkövető gyúlékony folyadékkal leönti, majd felgyújtja a Vereckei-hágó közelében lévő magyar millecentenáriumi emlékművet.
március 11. – Szimferopolban a Krími Legfelsőbb Tanács nyilatkozatot hoz arról, hogy a Krími Köztársaság Ukrajnától független terület és szándékában áll Oroszországhoz csatlakozni, amennyiben a március 16-án tartandó népszavazáson arról döntenek majd az ott élők.
március 12. – Újabb budapesti étterem kap Michelin-csillagot, a Borkonyha, ahol a séf Sárközi Ákos, a tulajdonosok pedig Horváth Tamás és Kalocsai Zoltán. (Kiemelték, hogy a kitűnő ízek mellett az ár-érték arány is számított.)
A szlovákiai elnökválasztás első fordulója. (A kormányzó Irány – Szociáldemokrácia (Smer) elnöke, Robert Fico kormányfő és Andrej Kiska független vállalkozó jutott a második fordulóba, miután Fico 28, Kiska pedig 24 százalékot kapott.)
A 95 százalékot is meghaladja azok aránya, akik a Krím félszigeten tartott népszavazáson támogatják, hogy az Ukrajnához tartozó autonóm terület csatlakozzon Oroszországhoz.
március 17. – A Krími Autonóm Köztársaság hivatalosan kérvényezi Oroszországhoz való csatlakozását. (Vlagyimir Putyin orosz elnök aláírta a szakadár terület függetlenségét elismerő rendeletet.)
március 18. – A Krími Köztársaság, Szevasztopol város és Oroszország aláírja az egyesülési egyezményt.
március 20. – Az orosz parlament alsóháza, a Duma ratifikálja a Krím és Szevasztopol felvételéről szóló megállapodást.
Az orosz parlament felsőháza jóváhagyja a Krím félsziget és Szevasztopol Oroszországhoz csatlakozásáról aláírt megállapodást és az ehhez szükséges alkotmánymódosítási törvényt, melyet később Vlagyimir Putyin orosz elnök alá is írt.  
A 28 EU-ország állam-, illetve kormányfője, valamint Arszenyij Jacenyuk ukrán miniszterelnök Brüsszelben aláírja az EU-ukrán társulási megállapodás politikai részét.
március 27. – A Pest megyei Szadán – Orbán Viktor magyar és Robert Fico szlovák miniszterelnök jelenlétében – átadják a magyar és a szlovák földgázhálózatot összekapcsoló vezetéket. (A tesztidőszak július 1-jén indul, 2015. január 1-jén pedig megkezdődik a normál üzemű működés.)
március 29. – A 6. Békemeneten mintegy 500 000 -en vonulnak fel a hivatalban levő kormány támogatására. A felvonulás jelmondata – a közelgő országgyűlési választásokra utalva – „Egy az ország – 2014. április 6”.
március 29. – A Szlovákiai elnökválasztás második fordulóját a független Andrej Kiska nyeri, az érvényes szavazatok 59,38 százalékával. (Ellenfele, a hivatalban lévő kormányfő, Robert Fico a voksok 40,61 százalékát kapta meg.)
április 3. – A fejlesztés első ütemében átadják a Várkert Bazár épületegyüttesét. (A beruházás második ütemének átadására augusztus 29-én került sor.)
április 6. – Parlamenti választások Magyarországon, melyet a Fidesz–KDNP pártszövetség nyer.
A spanyol parlament nagy többséggel elutasítja a november 9-ére tervezett katalán népszavazási indítványt.
A Microsoft leállította a Windows XP-nek, a legsikeresebb operációs rendszerének terméktámogatását.
április 13. – A hivatalban lévő elnök, Gyorge Ivanov nyeri Macedóniában a választás első fordulóját.
április 17. – Megállapodás születik az ukrán válság megoldására összehívott genfi négyoldalú – John Kerry amerikai, Szergej Lavrov orosz és Andrij Descsica ukrán külügyminiszter, valamint a Catherine Ashton, az Európai Unió kül- és biztonságpolitikai főképviselője részvételével tartott – találkozón a feszültség enyhítését célzó konkrét lépésekről. (A genfi nyilatkozat javasolja a törvénytelen fegyveres csoportosulások leszerelését, a törvénytelenül elfoglalt épületek és közterek kiürítését, illetve amnesztia nyújtását a megmozdulások résztvevőinek, kivéve a köztörvényes bűncselekményeket elkövetőket.) 
Az Isteni Irgalmasság vasárnapja ünnepén Ferenc pápa Rómában latinul  felolvasva az úgynevezett kanonizációs formulát szentté nyilvánítja XXIII. János és II. János Pál pápákat. (A kereszténység történetében egyedülálló, hogy egyszerre két pápát avattak szentté.)
Bejelenti lemondását Csung Hongvon dél-koreai miniszterelnök, aki távozását az április 16-i kompbaleset utáni kormányintézkedések során elkövetett hibákkal indokolja.
Az elnökválasztás második fordulóját rendezik Macedóniában, ahol ezzel egy időben előrehozott parlamenti választásokat is tartanak.
április 29. – Gyűrűs napfogyatkozás az Indiai-óceán déli része, Ausztrália és az Antarktisz felett.
május 10. – A Conchita Wurst által képviselt Ausztria megnyeri az 59. Eurovíziós Dalfesztivált a dán fővárosban, Koppenhágában. Második helyen végez a  The Common Linnets Hollandia színeiben, a harmadik helyezést Sanna Nielsen (Svédország) kapja meg. A magyar induló, Kállay-Saunders András az 5. helyen végez a fesztivál 26 fős döntőjében.
A litvániai elnökválasztás első fordulójában Dalia Grybauskaitė államfő a szavazatok 46%-át szerezi meg. (A szavazás második fordulójára május 25-én kerül sor, egyidejűleg az európai parlamenti választásokkal.)
A kelet-ukrajnai Donecki területen népszavazást tartanak az Ukrajnától való elszakadásról. A népszavazás eredményeként a terület – Donyecki Népköztársaság néven – függetlennek nyilváníja magát.
Felbujtóként több ember sérelmére elkövetett háborús bűntett, lőszerrel való visszaélés és a kommunista rendszer bűnieknek nyilvános tagadása vádjában a Fővárosi Törvényszék első fokon öt év hat hónapra ítéli és a közügyektől tíz évre eltiltja Biszku Béla volt belügyminisztert.
A nyugat-törökországi Soma egyik szénbányájában keletkezett robbanásban 301 ember veszti életét. A szerencsétlenség Somában és országszerte erőszakos tiltakozásokat vált ki, a kormány téve meg felelőssé.
május 20. – A szerb parlament elfogadja a Vajdaság autonómiáját szabályozó új statútumát, amely szerint a Vajdaság kormányát ezentúl tartományi kormánynak lehet csak nevezni, Újvidék pedig nem a tartomány fővárosa, hanem adminisztratív központja lesz.
május 22–25. – 2014-es európai parlamenti választások. (Magyarországon a választásokra május 25-én került sor. A 21 magyar EP-képviselői helyből a Fidesz-KDNP 12, a Jobbik 3, az MSZP és a Demokratikus Koalíció 2–2, míg az Együtt-PM és az LMP 1–1 mandátumot szerzett.)
május 24–26. – Ferenc pápa háromnapos közel-keleti látogatása során ellátogat a jordániai fővárosba, Ammánba – ahol udvariassági látogatáson fogadja őt II. Abdullah király, majd misét mutat be az ammáni nemzetközi stadionban –, felkeresi Betániába Jézus megkeresztelkedésének helyszínét, továbbá Palesztinát és Jeruzsálemet, ahol misét mutat be az Utolsó Vacsora termében.
Előrehozott elnökválasztást tartanak Ukrajnában, melyen a Vitalij Klicsko vezette Ütés (UDAR) párt jelöltje, Petro Porosenko végez az első helyen, megszerezve a szavazatok 54 százalékát.
A hivatalban lévő államfő, Dalia Grybauskaite nyeri a litván elnökválasztás második fordulóját a szociáldemokrata Zigmantas Balcytis-szel szemben.
május 29. – Mesterházy Attila, a Magyar Szocialista Párt (MSZP) elnöke bejelenti, hogy – az MSZP április 6-i országgyűlési és május 25-i európai parlamenti választáson elszenvedett vereségért teljes felelősséget vállalva – lemond mind a pártelnöki, mind a frakcióvezetői tisztéről, és nem indul újra egyik posztért sem.
május 31. – A Ziyu He által képviselt Ausztria megnyeri a 17. Fiatal Zenészek Eurovízióját a németországi Kölnben. Második helyen végez Urban Stanič Szlovénia színeiben, a harmadik helyezést a magyar Devich Gergely nyeri el.
június 2. – I. János Károly spanyol király – megromlott egészségi állapotára hivatkozva – lemond a trónjáról fia, Fülöp herceg javára.
június 7. – A kijevi parlament ünnepélyes ülésén leteszi hivatali esküjét Petro Porosenko ukrán államfő. (Magyarországot Orbán Viktor miniszterelnök képviseli az eseményen.)
június 8. – A koszovói parlamenti választást a Hashim Thaçi vezette Koszovói Demokrata Párt nyeri a szavazatok valamivel több mint 31 százalékának megszerzésével. 
június 9. – A Kossuth téren újjáavatják gróf Tisza István szobrát. (Az emlékművét 1934-ben állították fel a Kossuth téren, majd 1945 tavaszán ledöntötték.)
június 15. – A második megbízatási időszakát töltő Ivan Gašparovič-tól Andrej Kiska veszi át a szlovák államfői posztot.
június 16. – Oroszország leállítja a gázexportot Ukrajnának, miközben az Európának szánt orosz tranzitgáz mennyiségében, a napi 185 millió köbméterben nincs változás.
június 19. – A spanyol parlament két házának együttes ülésén felesküszik az ország alkotmányára VI. Fülöp király. (Fülöp – a beiktatási ceremóniáktól függetlenül – már királynak számít, mivel 76 éves apja, I. János Károly előző nap ünnepélyesen aláírta a lemondását lehetővé tevő törvényt.)
június 20. – Bevonult a börtönbe Janez Jansa volt szlovén kormányfő, az ellenzéki, konzervatív Szlovén Demokrata Párt elnöke, akit korrupciós vádakkal két év letöltendő szabadságvesztésre ítéltek ez év áprilisában.
június 21. – A Jobbik Magyarországért Mozgalom budapesti tisztújító kongresszusán – titkos szavazáson – újraválasztják a párt elnökévé Vona Gábort.
Az ENSZ Biztonsági Tanácsa fél évvel, december 31-ig meghosszabbítja a Golán-fennsíkon szolgálatot teljesítő békefenntartó erők (UNDOF) mandátumát, és hangsúlyozza, hogy a világszervezet katonai erején kívül más erőknek nem szabad jelen lenniük a területen.
Alekszandr Borodaj, az egyoldalúan kikiáltott „Donyecki Népköztársaság” miniszterelnöke közleményt ad ki, miszerint a két kelet-ukrajnai szakadár terület, Donyeck és Luhanszk egyesült, és ezzel létrehozták a „népköztársaságok szövetségét”.
július 22. – Szentesíti a hadsereg politikai szerepét megerősítő, valamint a katonai puccs vezetőit a hatalomba bebetonozó átmeneti alkotmányt IX. Ráma thaiföldi király.
július 24. – Arszenyij Jacenyuk ukrán miniszterelnök bejelenti lemondását, miután a törvényhozásban meghiúsult az energiaügyi törvény és a hadsereg finanszírozásának növelését célzó költségvetési jogszabály keresztülvitele. Olekszandr Turcsinov házelnök felszólítja a képviselőket, hogy kezdjenek konzultációkat egy ügyvezető miniszterelnök kinevezéséről. (Az ukrán jogszabályok szerint a kormányfő lemondását a parlamentnek jóvá kell hagynia, ám ezt meg sem várva, még aznap a kormányülésen Volodimir Hrojszman miniszterelnök-helyettest nevezik ki ideiglenes kormányfővé.)
július 31. – Az ukrán parlament nem fogadta el Arszenyij Jacenyuk miniszterelnök lemondását. (A kormányfő távozása mellett mindössze 16 képviselő szavazott – 14 független és kettő a Régiók Pártja frakciójából – a 450 fős ukrán törvényhozás 331 jelen lévő tagja közül.)
augusztus 7. – Chuck Hagel amerikai védelmi miniszter Indiába látogat, hogy a két ország közötti katonai együttműködés erősítéséről, egyebek mellett új generációs tankelhárító rakéták közös kifejlesztéséről tárgyaljon.
Első közvetlen elnökválasztás Törökországban, melyen az Igazság és Fejlődés Pártja (AKP) színeiben kormányzó konzervatív miniszterelnök, Recep Tayyip Erdoğan végez az első helyen.
Felavatják a Ferencvárosi Torna Club új stadionját, a Groupama Arénát Budapesten.
augusztus 23. – Budapesten rendezik meg – Közép-Kelet Európában első ízben – az Ironman 70.3 triatlon versenyt. A sporteseményen részt vesz a bahreini szultán három fia is.
augusztus 28. – Az al-Kaida nemzetközi terrorhálózat szíriai szárnyaként számon tartott an-Nuszra Front fegyveresei 43 Fidzsi-szigeteki ENSZ-békefenntartót rabolnak el a Golán-fennsík szíriai részén, továbbá az ENSZ-misszió (UNDOF) két helyőrségében szolgáló 72 Fülöp-szigeteki katonát körbezárják és blokád alá veszik. (Az UNDOF ír katonákból álló egysége két nappal később kimenekíti az egyik őrposzton szolgálatot teljesítő 32 Fülöp-szigeteki kéksapkást.)
szeptember 2. – Hivatalosan is lehet fizetni a megújított tízezer forintos bankjeggyel, amely azonban csak az év végétől jelenik meg forgalomban.
szeptember 4–5. – A NATO-tagországok állam- és kormányfőinek kétnapos csúcstalálkozója a walesi Newportban. (A találkozón döntés született a szövetséges katonai jelenlét növeléséről – tekintettel az Ukrajnával szembeni agresszív orosz fellépés miatt – a keleti tagországokban, valamint közös nyilatkozatban ítélték el Oroszországot a Krím önhatalmú elcsatolásáért és a kelet-ukrajnai szakadárok támogatásáért.)
szeptember 5. – A minszki jegyzőkönyv aláírása. (A tető alá hozott tűzszüneti megállapodás Ukrajna, illetve a szakadár oroszbarát, nemzetközileg el nem ismert de facto államok, a Donyecki Népköztársaság és a Luhanszki Népköztársaság között jött létre, amely kísérlet volt a kelet-ukrajnai háború eszkalálódásának megakadályozására.)
szeptember 18. – Skócia népszavazást tart az ország függetlenségéről, amely a függetlenséget elvető (unionista) tábor győzelmével zárul. (A választási részvétel meghaladta a 84%-ot.)
Alex Salmond bejelenti lemondását Skócia első miniszteri (tartományi miniszterelnöki) és a Skót Nemzeti Párt (SNP) vezetői tisztségéről, miután a 18-ai népszavazáson kisebbségben maradtak a skót függetlenség pártiak.
Az október 1-jei európai parlamenti meghallgatásra történő eredményes felkészülésre hivatkozva bejelenti lemondását Navracsics Tibor a külgazdasági és külügyminiszteri megbízatásáról. (Jean-Claude Juncker, az Európai Bizottság megválasztott elnöke szeptember 10-én javasolta oktatással, kulturális, ifjúsági és állampolgársági ügyekkel foglalkozó biztosnak Navracsics Tibort.)
október 1. – A NATO főtitkári posztján – a korábbi norvég kormányfő – Jens Stoltenberg váltja a dán Anders Fogh Rasmussent.
október 2. – A török parlament – 298 igén és 98 nem szavazattal, egy év időtartamra – felhatalmazást ad az Ahmet Davutoglu vezette kormánynak, hogy szárazföldi csapatokat és katonai eszközöket vessen be a szomszédos Szíriában és Irakban terrorista csoportok ellen, továbbá hogy – a terrorellenes küzdelem érdekében – külföldi katonák használják az ország támaszpontjait, és Törökországból induljanak bevetésekre ebből a célból.
október 5–19. – Rendkívüli püspöki szinódust tartottak Rómában a családokkal kapcsolatos kérdésekről.
október 12. – Önkormányzati választás Magyarországon, amelyet a FIDESZ–KDNP nyert.
Mevlut Cavusoglu török külügyminisztérium bejelenti, hogy Törökország megengedi az iraki kurd harcosoknak, hogy a szíriai határon átkeljenek és harcoljanak az Iszlám Állam katonái ellen.
október 22. – Strasbourgban az Európai Parlament (EP) megszavazza a Jean-Claude Juncker által vezetett új Európai Bizottságot, amelyben Navracsics Tibor a kulturális, oktatási, ifjúságpolitikai és sportügyi biztosi teendőket látja el.
október 23. – Részleges napfogyatkozás a Csendes-óceán északi része, valamint Észak-Amerika felett.
október 30. – Margot Wallström svéd külügyminiszter bejelenti, hogy Svédország elismeri a palesztin államot. (Svédország az Európai Unió nyolcadik, de a közösség „régi” tagjai közül az első, amely elismeri a palesztin államiságot.)
november 1. – Hivatalba lép a luxemburgi Jean-Claude Juncker vezette új Európai Bizottság.
Szabadkán, a Zentai úti temetőben az 1944-1945-ben kivégzett ártatlan áldozatok tiszteletére megemlékezést szerveznek. Ez volt az első alkalom, amikor a szerbiai vezetés is lerótta kegyeletét és a megemlékezésen Vučić miniszterelnök bejelentette, hogy a vajdasági Csúrog, Zsablya és Mozsor magyar lakosságának kollektív bűnösségét kimondó jogszabályt hatályon kívül helyezték.
A 2014-es romániai elnökválasztás első fordulójában a legtöbb szavazatot Victor Ponta jelenlegi miniszterelnök kapja, aki a november 16-i második fordulóban fog megmérkőzni a második helyen végzett Klaus Johannisszal.
november 15. – Petro Porosenko ukrán elnök elrendeli minden közszolgálati intézmény kivonását az oroszbarát szeparatisták ellenőrzése alatt álló kelet-ukrajnai területekről. (A döntés egyebek között az iskolákra, a kórházakra és a mentőszolgálatokra vonatkozik.)
november 16. – A romániai elnökválasztás második fordulóját a Keresztény-Liberális Szövetség (ACL) jelöltje, Nagyszeben polgármestere, Klaus Johannis nyeri.
november 25. – A Szovjetunióba hurcolt magyar politikai rabok és kényszermunkások emléknapján Latorcai Csaba kiemelt társadalmi ügyekért felelős helyettes államtitkár bejelenti, hogy a kormány a 2015-ös évet a Szovjetunióba hurcolt politikai foglyok és kényszermunkások emlékévének nyilvánítja.
december 1. – Hivatalba lép az Európai Tanács második elnöke, Donald Tusk, akit augusztus végi csúcstalálkozójukon választottak meg az Európai Unió állam-, és kormányfőit tömörítő uniós intézmény élére a tagállamok vezetői. (A korábbi lengyel kormányfő a belga Herman Van Rompuyt váltotta az intézmény élén.)
december 14. – A dél-afrikai Rolene Strauss megnyeri a 2014-es Miss World szépségversenyt Londonban. A magyar induló, Kulcsár Edina a 2. helyen végez, mely minden idők legjobb magyar szereplése a verseny történetében. A 3. helyezést Elizabeth Safrit (USA) kapja meg.
december 17. – Leteszi hivatali esküjét a Victor Ponta miniszterelnök által vezette új román kormány.
december 21. – Leteszi a hivatali esküjét Klaus Johannis, Románia újonnan megválasztott elnöke a bukaresti parlament ünnepi ülésén.
december 23. – Az ország „tömbön kívüli” státusának feladásáról és a NATO-csatlakozáshoz vezető út megkezdéséről döntött az ukrán parlament.
december 26. – Megindul az utasforgalom a Lancsou–Ürümcsi nagysebességű vasútvonalon, mely az „új selyemút” projekt részeként gyors eljutást biztosít Ürümcsibe.
december 28. – A horvát elnökválasztás első fordulója. (Ivo Josipović jelenlegi államfő, a Szociáldemokrata Párt (SDP) jelöltje és Kolinda Grabar-Kitarović, a jobbközép Horvát Demokrata Közösség (HDZ) jelöltje mérkőzik meg az elnökválasztás második fordulójában, amelyre január 11-én kerül sor.)
február – Kijevben több tucat ember életét veszítette a kormánypárti rendőrség és a tüntetők közötti összecsapás-sorozatban. A kormányerők harckocsikat is bevetnek. Rengeteg embert mesterlövészek lőnek le. A tüntetők február 22-ére ellenőrzésük alá vonják a kormányzati negyedet, Janukovics elnök elhagyja Kijevet és a parlament Arszenyij Jacenyukot választja meg miniszterelnöknek. Az ukrán belpolitikai válság mellékvizén nagy nemzetközi felháborodást kiváltva orosz fegyveresek február 28-tól kezdve hatalmukba kerítik az Ukrajnához tartozó, de többségében oroszok lakta Krím félszigetet. 
február – Guineában váratlanul újból felbukkant az ebola. Az orvosok kezdetben nem ismerték fel a betegséget, az elmaradott higiéniai viszonyok, a lassan reagáló kormányok, az alacsony színvonalú egészségügyi ellátás és a lakosság babonái miatt a járvány gyorsan terjedt. Rövidesen elérte Sierra Leone és Libéria területét. Bővebben lásd: 2014-es nyugat-afrikai Ebola-járvány.
április – Uruguayban – a 2013 decemberében elfogadott szenátusi döntés értelmében – minden 18. életévét betöltött uruguayi az erre kijelölt, állami engedéllyel ellátott üzletekben havi 40 gramm cannabist vehet. (Az országban a marihuána fogyasztás 1974 óta nem bűncselekmény.)
május – Több mint negyven ember hal meg a Balkán-félsziget nyugati részén pusztító árvizekben. A főként Boszniában és Szerbiában, valamint Horvátország határ menti körzeteiben végighömpölygő árhullám elől egymillió embernek kell elmenekülnie otthonából.
szeptember – A Magyar Honvédség felszámolja az 54. Veszprém Radarezred 21. (debreceni) és 22. (fürjesi) hagyományos radarszázadait, helyüket átveszi három, 3D-s RAT–31 DL típusú, nagy hatótávolságú felderítőradar (Békéscsaba-Fürjes, Medina, Bánkút).
az év folyamán – Az Országos Meteorológiai Szolgálat adatai alapján 2014-ben az éves középhőmérséklet 11,86 fok volt Magyarországon. A NASA, valamint a Nemzeti Oceanográfiai és Légköri Hivatal mérései alapján 2014-ben a Föld átlaghőmérséklete 14,6 fok volt.
november 12. – Megérkezik a Csurjumov–Geraszimenko üstökösre a Rosetta űrszonda Philae leszállóegysége, mely az első emberi eszköz, ami üstökösre szállt le.
február 7–23. – XXII. téli olimpiai játékok, Szocsi, Oroszország, 88 nemzet részvételével.
június 12–július 13.–20. FIFA labdarúgó világbajnokság, Brazília 12 városában, 32 ország részvételével
július 13–26. – 2014-es férfi vízilabda-Európa-bajnokság, 2014-es női vízilabda-Európa-bajnokság, Budapest, Magyarország
Megjelenik magyar fordításban James Dashner Útvesztő-trilógiájának második kötete, a Tűzpróba.
Megjelenik magyar fordításban Veronica Roth a Beavatott-trilógiájának harmadik kötete, A hűséges.
A Ciceró Könyvkiadó Kft. gondozásában megjelenik Veronica Roth a Beavatott-trilógiájának kiegészítő kötete Négyes címmel.
január 10. – A Szita Bence-gyilkosság másodfokú tárgyalásán a Pécsi Ítélőtábla helyben hagyta az elsőfokú ítéletet, mely szerint a vádlottakat tényleges életfogytiglani szabadságvesztésre ítélték.
február 20. – Eleonóra svéd királyi hercegnő, Bernadotte Magdolna svéd királyi hercegnő és Christopher O'Neill lányaként XVI. Károly Gusztáv svéd király második unokája
Gabriella monacói hercegnő, II. Albert monacói herceg és Charlène monacói hercegné ikerlánya, 2 percig, öccse megszületéséig Monaco (prezumptív, feltételezett) trónörököse volt.
Jakab monacói trónörökös, II. Albert monacói herceg és Charlène monacói hercegné ikerfia, születésétől fogva Monaco (nyilvánvaló) trónörököse
január 31. – Jancsó Miklós kétszeres Kossuth-díjas és Balázs Béla-díjas magyar filmrendező, forgatókönyvíró, érdemes és kiváló művész (* 1921)
február 1. – Maximilian Schell osztrák filmrendező, színész, producer, forgatókönyvíró, műfordító (* 1930)
február 2. – Philip Seymour Hoffman Oscar-díjas amerikai színész és színházi rendező (* 1967)
február 21. – Đoko Rosić szerb származású bolgár színész, számos magyar film szereplője (* 1932)
február 22. – Csala Zsuzsa Jászai Mari-díjas magyar színművésznő, érdemes művész (* 1933)
március 4. – Hacser Józsa kétszeres Jászai Mari-díjas magyar színművésznő (* 1931)
április 4. – Szabó Gyula Kossuth-díjas magyar színművész, a nemzet színésze (* 1930)
április 17. – Gabriel García Márquez Nobel-díjas kolumbiai író, újságíró, kiadó és politikai aktivista (* 1927)
május 25. – Wojciech Jaruzelski lengyel tábornok, politikus. Nevéhez fűződik a hadiállapot kihirdetése 1981. december 13-án (* 1923)
június 9. – Vassné Kovács Emőke magyar logopédus, tanszékvezető főiskolai tanár (* 1933)
június 13. – Grosics Gyula magyar labdarúgó (kapus), az Aranycsapat tagja (* 1926)
július 7. – Eduard Sevardnadze szovjet-grúz politikus, a Szovjetunió külügyminisztere, Grúzia elnöke (* 1928)
július 7. – Alfredo Di Stéfano argentin–spanyol labdarúgó, edző, a Real Madridban Puskás Ferenc egykori csatártársa (* 1926)
augusztus 11. – Robin Williams Oscar-díjas és Golden Globe-díjas amerikai komikus, színész, rendező, producer (* 1951)
augusztus 24. – Richard Attenborough Oscar-díjas brit rendező (Gandhi), színész (A nagy szökés, Jurassic Park), producer (* 1923)
szeptember 12. – Sztankay István Kossuth-díjas magyar színművész, a nemzet színésze (* 1936)
szeptember 13. – Avar István Kossuth-díjas magyar színművész, a nemzet színésze (* 1931)
október 2. – Lázár György kommunista politikus, miniszterelnök (1975-1987) (* 1924)
október 5. – Jurij Petrovics Ljubimov világhírű orosz színész, rendező, a Taganka Színház alapító-igazgatója (* 1917)
október 10. – Fülöp Zsigmond Jászai Mari-díjas magyar színművész, érdemes művész (* 1935)
november 4. – Margitai Ági Kossuth- és Jászai Mari-díjas magyar színművésznő, érdemes és kiváló művész (* 1937)
november 7. – Gera Zoltán Kossuth-díjas magyar színművész, a nemzet színésze (* 1923)

Évtizedek: 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek – 2050-es évek – 2060-as évek  
Évek: 2010 – 2011 – 2012 – 2013 –  2014 – 2015 – 2016 – 2017 – 2018 – 2019 – 2020
2015 (MMXV) első napja csütörtökre esett a Gergely-naptár szerint. Időszámításunk 2015. éve, a 3. évezred és a 21. század 15. éve, a 2010-es évek 6. éve.
Véget ért a NATO 2001 óta tartó afganisztáni küldetése, az ISAF helyét az Afgán Nemzeti Hadsereg veszi át. (A megszállásban 3485 NATO-katona halt meg. A tálibokat nem sikerült legyőzni, az afgán állam stabilitása gyenge.)
január 10. – Megdől az országos hőmérsékleti rekord Magyarországon, amikor Fertőrákoson 19,7 fokot mérnek. Budapesten szintén megdől a fővárosi rekord, ahol 16,7 fokot mérnek.
január 11. – A horvát elnökválasztás második fordulója. (Az elnökválasztást Kolinda Grabar-Kitarović, a jobbközép Horvát Demokrata Közösség (HDZ) jelöltje nyeri, ezzel ő lesz az ország első női elnöke.)
január 14. – Giorgio Napolitano olasz államfő előrehaladott kora miatt lemond tisztségéről. (Távozásával ideiglenesen Pietro Grasso, az olasz szenátus elnöke látja el az államfői teendőket.)
január 19. – A Párizsban tartott nyitóünnepséggel hivatalosan is megkezdődik az ENSZ és az UNESCO által meghirdetett, „A fény nemzetközi éve” (International Year of Light) nevű 2015-ös rendezvénysorozat.
január 20. – A Budapest Music Centerben bemutatták Bogányi Gergely Kossuth-díjas zongoraművész mérnökök segítségével kifejlesztett új típusú hangversenyzongoráját, a „magyar csodazongorát”.
január 21. – A svájci Davosban megkezdődik a 45. Világgazdasági Fórum, amelynek témái a világgazdasági helyzet mellett a párizsi merényletek, a Boko Haram szélsőséges iszlamista szervezet Nigériában elkövetett bűnei és a kelet-ukrajnai háború.
január 22. – A magyar és a szerb védelmi tárca közötti együttműködési lehetőségekről, valamint az aktuális biztonságpolitikai kérdésekről tárgyal Belgrádban Hende Csaba honvédelmi miniszter és Bratislav Gašić szerb védelmi miniszter.
január 25. – Előrehozott parlamenti választások Görögországban, melyen a radikális baloldali Sziriza végez az első helyen.
január 30–31. – G1-es szintű geomágneses vihar éri el a Földet. (Alaszkában és a hasonló szélességektől északra fekvő vidékeken megfigyelhetővé válik az északi fény.)
január 31. – Sergio Mattarellát, a Demokrata Párt jelöltjét választják Olaszország köztársasági elnökévé.
február 2. – Hivatalos látogatásra Budapestre érkezik Angela Merkel német kancellár, ahol többek között Orbán Viktor miniszterelnökkel és Áder János köztársasági elnökkel tárgyal. (Merkel német vállalatok vezetőivel, zsidó szervezetek képviselőivel, magyar egyetemistákkal találkozott, és átvette a Szegedi Tudományegyetem díszdoktori címét.)
február 3. – Leteszi hivatali esküjét Sergio Mattarella új olasz köztársasági elnök Rómában. (A 74 éves szicíliai alkotmánybíró hét évre vette át az államfői hivatalt a 89 évesen januárban leköszönt Giorgio Napolitanótól.)
február 6. – Simicska Lajos korábbi Fidesz gazdasági igazgató érdekeltségébe tartozó médiavállakozások vezetőségei váratlanul lemondanak, lelkiismereti okokra hivatkozva. Simicska az összehangolt akció hátterében Orbán Viktor miniszterelnököt, a Fidesz elnökét sejti, és őt több hírportálnak is nyilatkozva g*ecinek nevezi. (G-nap)
A 19. alkalommal adják át a Molnár Pál által alapított nemzetközi irodalmi díjat, a Balassi Bálint-emlékkardot a Gellért szállóban. A díjazottak Kiss Anna költő és a Balassi Bálint verseit anyanyelvére fordító az oszét költő és műfordító, Muzafer Dzaszohov.
Éjszaka életbe lép a tűzszünet Kelet-Ukrajnában, melyről Petro Porosenko ukrán elnök, Vlagyimir Putyin orosz államfő, Angela Merkel német kancellár és François Hollande francia köztársasági elnök állapodott meg.
Bíró László, a Magyar Katolikus Püspöki Konferencia családreferens püspöke szentmisével zárja a házasság hete rendezvénysorozatot a Városmajori templomban.
február 17. – Vlagyimir Putyin orosz elnök magyarországi látogatása során tárgyalt Orbán Viktor miniszterelnökkel a gázszállítási szerződésről, valamint egyezményt írtak alá atomenergia-ipari képzésről, regionális, egészségügyi és felsőoktatási együttműködésről és a kazanyi magyar főkonzulátus megnyitásáról.
február 18. – A görög parlament Prokopisz Pavlopuloszt, korábbi konzervatív belügyminisztert és jogászprofesszort választja meg államfőnek. (Pavlopulosz a 85 éves Karolosz Papuliaszt követi az államfői székben, akinek március 13-án jár le a második ötéves mandátuma.)
február 22. – A baloldali pártok által támogatott független jelölt, Kész Zoltán nyeri a veszprémi időközi országgyűlési képviselő-választást. (A Fidesz–KDNP elvesztette kétharmados parlamenti többségét.)
február 28. – Csemer Boglárka és a Wars for Nothing című dal nyeri az Eurovíziós Dalfesztivál magyarországi előválogatóját, A Dalt.
március 1. – Az észtországi parlamenti választáson a Taavi Rõivas miniszterelnök vezette Észt Reformpárt végez az első helyen.
március 5. – Az Iszlám Állam katonái lerombolják Hatra és Nimrud ókori városokat.
A Fővárosi Törvényszék elsőfokú, jogerős döntésében bűncselekmény hiányában felmenti Hóman Bálint egykori vallás- és közoktatásügyi minisztert a háborús bűntett vádja alól, s egyben hatályon kívül helyezi az ellene 1946-ban meghozott népbírósági ítéleteket.
Márton Anita új országos csúccsal aranyérmet szerez súlylökésben a prágai fedett pályás atlétikai Európa-bajnokságon.
A 35. Fantasporto nemzetközi filmfesztiválon a fődíjat Ujj Mészáros Károly Liza, a rókatündér című filmje nyeri.
Cornel Marculescu, a FINA ügyvezető igazgatója és Orbán Viktor miniszterelnök közös sajtótájékoztatón jelenti be, hogy a magyar főváros, Budapest rendezheti meg a 2017-es vizes világbajnokságot.
Nemzet Sportolói Magyar Zoltán kétszeres olimpiai bajnok tornászt, sportvezetőt, állatorvost választják társaságuk új, 12. tagjának a Buzánszky Jenő halálával megüresedett helyre.
március 12. – Izland visszavonja a 2009. július 16-án beadott európai uniós csatlakozásra vonatkozó kérelmét.
március 13. – Pam ciklon átvonult Vanuatun, megölve legalább 16 embert. Több tucatnyi további, eddig még meg nem erősített haláleset került bejelentésre.
március 17. – Benjámín Netanjáhú miniszterelnök által vezetett Likud párt megnyeri a 2015-ös izraeli parlamenti választást.
március 15. – A nemzeti ünnep alkalmából az Országházban Áder János köztársasági elnöktől a Magyar Érdemrend különböző fokozatait harmincketten, a Kossuth-díjat tizenhárman, a megosztott Kossuth-díjat hatan, a Széchenyi-díjat tizennégyen, a megosztott Széchenyi-díjat pedig hárman veszik át. 
március 21. – Namíbia harmadik elnökeként Hage Geingob leteszi a hivatali esküt.
március 24. – Az Európai Labdarúgó-szövetség bécsi kongresszusán harmadik ciklusára újabb négy évre megválasztják elnöknek Michel Platinit, és a végrehajtó bizottságba bekerül Csányi Sándor, a Magyar Labdarúgó-szövetség elnöke is.
március 25. – Abel-díjjal tüntetik ki John Forbes Nash amerikai és Louis Nirenberg kanadai matematikusokat.
Bejelentik, hogy Muhammadu Buhari ellenzéki politikus, a Progresszív Kongresszus (APC) párt jelöltje nyerte a nigériai választásokat. (A választást a voksok 54 százalékával nyerte. Buhari 2,5 millió szavazattal kapott többet, mint a hivatalban lévő államfő, Goodluck Jonathan.)
A szolnoki MH 25/88. Könnyű Vegyes Zászlóalj az Összhaderőnemi Parancsnokság alárendeltségébe kerül át, MH 88. Könnyű Vegyes Zászlóalj néven.
április 2. – Szlovákia és Szerbia gazdasági kapcsolatainak élénkítéséről, valamint Belgrád európai uniós integrációs folyamatáról tárgyal Pozsonyban Robert Fico szlovák és Aleksandar Vučić szerb kormányfő. (A tárgyalást követő sajtótájékoztatón Robert Fico arról biztosította szerb kollégáját, hogy Szlovákia nem fogja elismerni Koszovó függetlenségét.)
április 5. – A húsvét vasárnapi szentmisén Ferenc pápa a keresztényüldözések ellen szól és a békét szorgalmazza Líbiában, Jemenben, Nigériában, Dél-Szudánban, a Kongói Demokratikus Köztársaságban, valamint elismerően megállapítja, hogy létrejött az Iránnal kötött nemzetközi atommegállapodás.
május 7. – A magyar nyelvű Wikipédia szócikkeinek száma meghaladja a 300 000-et.
Korrupció miatt három évnyi börtönbüntetésre ítélik Hoszni Mubárakot, Egyiptom korábbi elnökét.
május 12. – Szacsvay Lászlót választják a nemzet színészei közé az áprilisban elhunyt Kóti Árpád helyére.
május 16. – Halálra ítélik Muhammad Morszi volt egyiptomi elnököt a 2011-es börtönlázadásokban játszott szerepéért.
Bécsben megkezdődik a 60. Eurovíziós Dalfesztivál, a városházán Michael Häupl polgármester köszönti a fesztiválon fellépő művészeket.
Pál Csaba biológus kapja meg a Bolyai János alkotói díjat. (Áder János az átadáson azt mondta: „Pál Csaba teljesítménye már most maradandó és olyan eredmények fűződnek a nevéhez, amelyek bizonyosan az emberiség hasznára válnak.”)
május 18. – Az Iszlám Állam fegyveresei beveszik el-Anbár kormányzóság székhelyét, Ramádit.
május 19. – Krasznahorkai Lászlónak ítélik az idei Nemzetközi Man Booker-díjat.
május 21. – A fény nemzetközi éve alkalmából este 20 órakor fénystaféta indul a szegedi ELI lézerközpontból, majd a továbbküldött fényjel kb. 1500 km-es út során két óra alatt körbejárja Magyarországot.
május 22. – Alkotmánymódosító népszavazást tartanak Írországban, amelyen a szavazók többsége támogatja az azonos neműek házasságának legalizálását.
május 23. – A Måns Zelmerlöw által képviselt Svédország megnyeri a 60. Eurovíziós Dalfesztivált az osztrák fővárosban, Bécsben. Második helyen végez Polina Gagarina Oroszország színeiben, a harmadik helyezést az Il Volo (Olaszország) kapja meg. A magyar induló, Boggie a 20. helyen végez a fesztivál 27 fős döntőjében.
A cannes-i fesztiválon a francia Jacques Audiard által rendezett Dheepan című film nyeri el az Arany Pálmát, míg a zsűri nagydíját az elsőfilmes magyar rendező Nemes Jeles László Saul fia című filmje kapja.
A lengyelországi elnökválasztás második fordulójában Andrzej Duda szerzi meg a szavazatok többségét, így – beiktatását követően – ő lesz a III. köztársaság 7. államfője.
május 26. – Elmozdítják tisztségéből Hery Rajaonarimampianina madagaszkári államelnököt az alkotmány megszegése miatt.
május 11-27. – A világ tatárantilop állományának majdnem fele elpusztult egy járványban.
Az Amerikai Egyesült Államok törli Kubát a terrorizmust támogató országok listájáról.
június 2. - Joseph Blatter, akit három nappal korábban újraválasztottak a Nemzetközi Labdarúgó-szövetség elnökének, bejelentette lemondását.
június 4. - a Vörösmarty téren a Londonban élő Sárközi Mátyás író ünnepi szavaival megnyílt a június 8-ig tartó 86. Ünnepi Könyvhét és 14. Gyermekkönyvnapok. (Wikiszócikkében linkelve honlapja: Ünnepi könyvhét)
június 5. - A milánói világkiállításon  a környezetvédelem világnapjára időzítve hivatalosan megnyitják a magyar pavilont.
június 7. - Pákh Imre amerikai-magyar műgyűjtő közleményt adott ki, hogy mivel megszakadtak a tárgyalások a tulajdonában álló Golgota című Munkácsy-festmény adás-vételéről, ezért azt június 25-én elszállíttatja, kivéve ha addig megegyezés születik.
június 10. - A Magyar Olimpiai Bizottság (MOB) közgyűlése úgy döntött, hogy támogatja a 2024. évi nyári olimpiai játékok budapesti megrendezése szándéknyilatkozatának benyújtását. A javaslat 2024. július 19.– augusztus 4. közötti időponttal és dél-budapesti helyszínnel számol.
június 13. - Ferenc pápa a lateráni Szent János-bazilikában tartott meditáción közölte, hogy a római katolikus egyház kész megváltoztatni a húsvét időpontjának meghatározását annak érdekében, hogy katolikusok, protestánsok, ortodoxok ugyanazon napon tarthassák Krisztus feltámadásának ünnepét.
június 14. - Egy hirtelen lezúduló esőzés után árvíz öntötte el Tbiliszit. 12 ember meghalt, a helyi állatkertből pedig vadállatok szabadultak el.
június 16. - A nemzetközi együttműködés kategóriában a Wikipédiának ítélték oda az Asztúria Hercegnő-díjat (wd).
június 17. - A kormány utasítást adott a belügyminiszternek, hogy haladéktalanul kezdje meg a magyar–szerb határ fizikai lezárásának előkészületeit.
június 18. - A Vatikánban bemutatták Ferenc pápa „Laudato si'” („Áldott légy”) kezdetű, környezetvédelmi témájú enciklikáját az emberiség közös otthonának gondozásáról.
június 19. – A csehországi Plzeňben kerül megrendezésre a 14. Fiatal Táncosok Eurovíziós Versenye.
június 20. - A Magyar Tudományos Akadémia Dísztermében 79. alkalommal adták át a Magyar Örökség díjakat, melynek kitüntetettjei a Vasárnapi Iskola Alapítvány, Nemeshegyi Péter jezsuita szerzetes, a Mezőtúri Református Kollégium, Apponyi Albert gróf, Kovács Gyula erdész, kertész, Kű Lajos labdarúgó, sportember, valamint a lengyel és a magyar nép történelmi barátsága.
június 23. - Az Olimpia világnapján a Fővárosi Közgyűlés Borkai Zsolt MOB-elnök és Tarlós István főpolgármester előterjesztésére elfogadta azt a szándéknyilatkozatot, hogy Budapest és a Magyar Olimpiai Bizottság – az Országgyűlés támogatásával – pályázza meg a 2024-es nyári olimpiai és paralimpiai játékok rendezési jogát. Ugyanezen a napon jelentette be a Francia Olimpiai Bizottság (CNOSF), hogy Párizs megpályázza a 2024-es nyári olimpia és paralimpia megrendezését.
június 25. - Kaliforniában 85 éves korában elhunyt Bejczy Antal professzor, fizikus, űrkutató, a robotika világnagysága, a Pathfinder Marsautó űrjárműrobot távirányítási technikájának kifejlesztője, Magyar Örökség díjas.
július 7. – Borkai Zsolt MOB elnök és Tarlós István fővárosi főpolgármester aláírásával – Budapest és a Magyar Olimpiai Bizottság – Thomas Bach NOB elnöknek címezve hivatalosan is benyújtja szándéknyilatkozatát a Nemzetközi Olimpiai Bizottságnak a 2024-es nyári olimpia és paralimpia budapesti rendezésének pályázatára. (A Magyar Olimpiai Bizottság közgyűlése június 10-én, a Fővárosi Közgyűlés pedig június 23-án egyhangúlag a szándéknyilatkozat benyújtása mellett döntött. Július 6-án – 80%-os többséggel – az Országgyűlés is igennel szavazott.)
július 11. – a munkácsi lövöldözés: Kárpátalján, Munkács mellett fegyveres összetűzésben hárman meghaltak és tizenegyen megsérültek. A Jobboldali Szektor (PSZ) nevű ukrán szélsőjobboldali szervezet fegyveresei és Mihajlo Lanyo, az ukrán parlament egyik kárpátaljai képviselőjének testőrei, valamint a helyszínre érkező rendőrök lövöldöztek egymásra.
július 13. – Mórahalom külterületén – a Magyar Honvédség műszaki alegységeinek bevonásával – kezdetét veszi a műszaki határzár építése a magyar–szerb határszakaszon. (A kormány június 17-én hozott határozatot a rendkívüli bevándorlási nyomás kezelésére, melyben elrendelte a zöldhatár átjárhatóságának megszüntetése érdekében egy 175 kilométer hosszúságú és 4 méter magasságú határőrizeti célú ideiglenes kerítés építését.)
Bő fél évszázad után az Egyesült Államok és Kuba ismét nagyköveti szintre emeli a diplomáciai kapcsolatait, miután Washingtonban hivatalosan is megnyílik a kubai külképviselet. (A két ország 1961-ben szakította meg diplomáciai kapcsolatait.)
Az ENSZ Biztonsági Tanácsa (BT) egyhangúlag jóváhagyja azt a megállapodást, melynek értelmében Irán több nukleáris programját is korlátozza a nemzetközi szankciók enyhítésének fejében.
július 31. – Kihirdetik a „2016. év finnugor kulturális fővárosa” pályázat eredményét: a címet és a rendezés jogát két magyarországi település, Iszkaszentgyörgy és Veszprém (megosztva) kapta.
augusztus 1. – Az orosz katonai vezetés új fegyvernembe integrálja a légierőt, a légvédelmi, a rakétavédelmi és az űrvédelmi erőket – a légierő korábbi parancsnoka, Viktor Bondarev vezérezredes irányításával –, mely a lég- és űrvédelmi fegyvernem elnevezést kapta.
augusztus 3. – A koszovói parlament megszavazza a háborús bűnöket vizsgáló különleges bíróság felállításához szükséges alkotmánymódosítást. (A különleges bíróság az 1998–1999-es koszovói konfliktus idején a Koszovói Felszabadítási Hadsereg (UÇK) által elkövetett feltételezett háborús bűnöket vizsgálja majd.)
augusztus 11. – Petro Porosenko ukrán elnök aláírja a költségvetési törvény módosítását, amelynek értelmében 5,3 milliárd hrivnyával – körülbelül 71 milliárd forintnak megfelelő összeggel – növelik a védelmi kiadásokra szánt összeget. (Az ukrán parlament július 17-én fogadta el a kormány által beterjesztett javaslatot a védelmi kiadások növelésére.)
Tiencsinben, a Ruihai Logistics vállalat raktárában történt robbanások következtében 114-en meghalnak, és jelentős anyagi kár keletkezik a környező telephelyeken és épületekben.
Az Európai Bizottság szóvivője rendkívül sürgetőnek nevezte az európai migrációs válság következtében kialakult helyzetet, és közös európai választ sürgetett.
augusztus 14. – Az Egyesült Államok havannai nagykövetségének épületén – fél évszázad után – ismét felvonják az amerikai lobogót. (Véget ért a hidegháború Kuba és az USA közt.)
augusztus 15. – Észak-Koreában 30 perccel visszaállítják az órákat, bevezetik a phenjani időzónát (UTC+8:30).
augusztus 17–21. – A soron következő, 12. Nemzetközi Finnugor Kongresszust (CIFU) Finnországban, Oulu egyetemén rendezik meg.
Az Országházban Polgár Judit sakkozó és Eötvös Péter zeneszerző veszi át Áder János államfőtől a legmagasabb magyar állami kitüntetést, a Szent István-rendet.
Bejelenti lemondását Aléxisz Cíprasz görög miniszterelnök. (Prokópisz Pavlópulosz államfő másnap a legfőbb ellenzéki párt, a konzervatív Új Demokrácia (ND) elnökének adott kormányalakítási megbízást.)
szeptember 7. – Benyújtja lemondását Hende Csaba honvédelmi miniszter. (Helyére Simicskó Istvánt, az Emberi Erőforrások Minisztériumának sportért felelős államtitkárát kérték fel a honvédelmi miniszteri feladatok ellátására. A miniszter menesztését Orbán Viktor miniszterelnök azzal indokolta, hogy nem készül elég gyorsan a magyar–szerb határon a katonák által épített műszaki határzár.)
szeptember 9. – II. Erzsébet brit királynő – ükanyját, Viktória királynőt felülmúlva – Nagy-Britannia leghosszabb ideig regnáló uralkodója lett.
A világ oktatáskutatóinak budapesti ötnapos tudományos tanácskozásának zárónapja, amelyre nyolcvanegy országból érkeztek résztvevők, köztük kétezer-hatszáz előadó tart összesen négyezer-hatszáz előadást.
A Kába szentélyt körülvevő mekkai nagymecsetben több mint százan lelik halálukat, amikor összeomlik egy daru.
szeptember 13. – Presser Gábor a magyar dal napjának ötletgazdája megnyitja a Vas megyei Bükön az idei országos zenei rendezvénysorozatot.
szeptember 15. – Magyarországon életbe lép az úgynevezett „jogi határzár”, vagyis szigorodnak az embercsempészés büntetései, kiutasítással jár a műszaki határzár megrongálása és átlépése. A kormány Bács-Kiskun és Csongrád megyére tömeges bevándorlás okozta válsághelyzetet hirdet.
Katonai pucs a közép-afrikai Burkina Fasóban. (A puccs vezetője, az ideiglenes vezetőnek kikiáltott Gilbert Diendere tábornok utasítására az elnöki biztonsági ezred őrizetbe vette az ideiglenes államfőt és a kormány tagjait, majd bejelentették az átmeneti kormány intézményeinek feloszlatását.)
A röszkei közúti határátkelőnél a migránsok és a magyar rendőrök összecsapnak, több száz ember sérül meg.
Pintér Sándor magyar belügyminiszter a közbiztonság védelme érdekében 30 napos részleges határzárat rendel el a Röszke–Horgos közúti határátkelőhelyen és a Röszke–Horgos autópálya határátkelőhelyen.(Az utóbbit szeptember 20-án a nemzetközi tranzit, a gazdasági együttműködés, valamint a határsávban élők mozgásának biztosítása érdekében feloldják.)
szeptember 17. – A Fidesz Kósa Lajost választja a párt frakcióvezetőjévé Rogán Antal helyébe, aki a miniszterelnök politikai kabinetfőnöke lesz.
szeptember 20. – Előrehozott parlamenti választások Görögországban, melyen a baloldali Sziriza párt – a voksok 35,5 százalékával – végez az első helyen. (Aléxisz Cíprasz, a párt elnöke másnap letette a miniszterelnöki esküt.)
A Los Angeles-i kerületi bíróság bírája, George H. King úgy dönt, hogy a közismert Happy birthday to you című dal közkincs.
A Volkswagennél kirobbant dízelmotorbotrány miatt lemond tisztségéről Martin Winterkorn, az igazgatóság elnöke.
szeptember 24. – 717 halottat követelő tülekedés és pánik tör ki a mekkai zarándoklat résztvevői között.
szeptember 25. – A Magyar Nemzeti Bank bejelenti, hogy december 14-től új húszezer forintos bankjegyeket hoz forgalomba.
szeptember 30. – Oroszország is aktív részesévé válik a szíriai polgárháborúnak, miután harci repülőgépei bombázták az Aszad elnökkel szembenálló erők állásait.
október 4–25. – A Vatikánban megtartják a családról szóló szinódus következő rendes általános ülését „A család hivatása és küldetése az egyházban és a mai világban” címmel.
október 17. – A Miniszterelnöki Kabinetiroda élére Rogán Antal kerül mint az irodát vezető miniszter.
A Jarosław Kaczyński vezette ellenzéki Jog és Igazságosság (PiS) párt nyeri a lengyel parlamenti választásokat.
Helyhatósági választások Ukrajnában, melyek nem terjedtek ki az Oroszország által elcsatolt Krím félszigetre és a kelet-ukrajnai szakadár területekre.
október 30. – 46 halálos áldozatot és hozzávetőlegesen 150 égési sérültet követelő tűzvész tör ki a bukaresti „Colectiv” szórakozóhelyen. (A koncert alatt a használt pirotechnika meggyújtotta a hangszigetelést. A szervezők sok szabályt nem tartottak be. A felelősség kérdésének tisztázatlansága miatt november 3-án kormányellenes tüntetés volt a román fővárosban, másnap pedig lemondott Victor Ponta miniszterelnök.)
november 1. – Törökországban az előrehozott parlamenti választásokon abszolút többséget szerez Recep Tayyip Erdogan államfő pártja, az Igazság és Fejlődés Pártja (AKP).
november 5. – Átadják a Nemzet Művésze díjat Ferencz István építésznek, Foltin Jolán koreográfusnak és Szervátiusz Tibor szobrásznak.
november 8. – Parlamenti választások Horvátországban, amely szoros eredménnyel végződik. (A kormányzó Horvátországi Szociáldemokrata Párt (SDP) koalíciós partnerével közösen 59 képviselői helyet szerzett, csak úgy mint az ellenzéki, jobboldali Horvát Demokrata Közösség (HDZ) vezette koalíció.)
november 10. – Klaus Johannis román államfő – a parlamenti pártokkal folytatott egyeztetést követően – Dacian Cioloșt, Románia korábbi EU-s mezőgazdasági és vidékfejlesztési biztosát kéri fel kormányalakításra.
A moszkvai biztonsági erők hivatalosan bejelentik, hogy az Airbus A321-231-es MetroJet repülőgép Sínai-félsziget feletti 224 halálos áldozatot követelő légikatasztrófáját terrorcselekmény okozta.
november 20. – Az ENSZ Biztonsági Tanácsa az Iszlám Állam és az an-Nuszra Front szélsőséges csoportok elleni katonai erő alkalmazására feljogosító, egyhangú terrorelhárítási határozatot fogad el.
november 21. – A Destiny Chukunyere által képviselt Málta megnyeri a 13. Junior Eurovíziós Dalfesztivált a bolgár fővárosban, Szófiában. Második helyen végez Mikajel Varoszjan Örményország színeiben, a harmadik helyezést Lina Kuduzović (Szlovénia) kapja meg.
december 2. – A NATO külügyminiszterei meghívják Montenegrót, hogy 29. tagként csatlakozzon az észak-atlanti szervezetbe.
december 8. – A II. vatikáni zsinat befejezésének 50. évfordulóján Ferenc pápa megnyitja a Szent Péter-bazilika szent kapuját (Porta Santa), ezzel kezdetét veszi az irgalmasság rendkívüli szentéve.
december 9. – A Time magazin Angela Merkel német szövetségi kancellárt választja az év emberévé.
december 12. – A gambiai elnök, Yahya Jammeh bejelentette, hogy a Gambiai Köztársaság mostantól Gambiai Iszlám Köztársaság lesz.
december 31. – Szilveszter éjjelén Köln központjában egy kb. ezer közel-keleti és észak-afrikai férfiból összeverődött csoport éppen arra járó német nőket molesztált.
május – Az Iszlám Állam elfoglalja az ókori szíriai Palmürát (palmürai offenzíva).
az év közepe – Az Egyesült Államok Haditengerészete közel 40 év szolgálat után kivonja hadrendjéből a tengeralattjárók elleni hadviselésre használt Oliver Hazard Perry-hajóosztályt.
szeptember – A budai alsó rakpart Rákóczi híd és Petőfi híd közötti szakaszát a neves lengyel embermentő után, Henryk Sławik rakpartnak nevezik el.
Felépül a Mátrában egy 400 megawattos teljesítményű, lignitre alapuló nagyerőmű, amely Magyarország áramellátásának ötödét tudja biztosítani, és biomassza elégetésére is alkalmas lesz.
január 25. – Előrehozott parlamenti választások Görögországban, melyen a radikális baloldali Sziriza végez az első helyen.
május 8. – Parlamenti választások Nagy-Britanniában. A Konzervatív Párt győzött David Cameron vezetésével, aki már másodszor töltheti be a miniszterelnöki pozíciót.
május 10. – A lengyelországi elnökválasztás első fordulójában Andrzej Duda (34,8%) és Bronisław Komorowski (32,2%) végeztek az első helyen.
február 4. – Tajvanon lezuhan a TransAsia Airways 235-ös járata 53 utassal és 5 fős személyzettel a fedélzetén.
március 24. - Az Alpokban lezuhan a Germanwings 9525-ös járata 144 utassal és 6 fős személyzettel a fedélzetén.
május 20. – A Ferencvárosi TC megszerezte története 21. kupagyőzelmét. A sorozat 105. döntőjében a Fradi 4-0 arányban győzte le a Videoton FC együttesét.
május 31. Véget ért a magyar labdarúgó-bajnokság 2014–2015-ös idénye: bajnok lett a Videoton, a Ferencváros ezüstérmet, az MTK pedig bronzérmet szerzett. Kiesett a Dunaújváros és a Pápa együttese. A Győr, a Kecskemét, a Pécs és a Nyíregyháza nem kapott indulási jogot a következő idényre.
május 31. – A női labdarúgó-bajnokság 2014–2015-ös idényében a Ferencvárosi TC csapata megszerezte története első bajnoki címét, miután a döntő két mérkőzésén legyőzte az MTK-t.
augusztus 3. – A 2015-ös úszó-világbajnokságon Hosszú Katinka megvédi két éve megszerzett címét 200 méteres vegyesúszásban és 2:06,12-es idejével megdönti az eddigi világcsúcsot.
november 15. – A magyar labdarúgó-válogatott Norvégiát az idegenbeli pótselejtezőn 1–0-ra, majd hazai pályán 2–1-re legyőzve kvalifikálja magát a 2016-os labdarúgó-Európa-bajnokságra, az első 24 csapatos tornára. Eb-n idáig a futballisták csak két négycsapatos tornán, 1968-ban (bronzérem) és 1972-ben (4. hely) szerepelt, nagy nemzetközi tornán pedig az 1986-os labdarúgó-világbajnokság óta nem járt.
december 6. – Véget ér a 2015-ös rövid pályás úszó-Európa-bajnokság az izraeli Netánja városában, ahol Magyarország addig példátlan teljesítménnyel toronymagasan az éremtábla élén zár 11 arany-, 3 ezüst- és 1 bronzéremmel. Hosszú Katinka 6 aranyérmével a legsikeresebb női versenyzőnek járó 20 ezer eurót is elnyerte.
december 13. – A magyar férfi gyorskorcsolya-váltó (Knoch Viktor, Liu Shaolin Sándor, Liu Shaoang, Burján Csaba), a rövidpályás gyorskorcsolyázók Sanghajban rendezett világkupáján sporttörténeti magyar sikert aratva aranyérmet szerzett.
Megjelenik magyar fordításban James Dashner Útvesztő-trilógiájának harmadik kötete, a Halálkúra.
május 19. – Krasznahorkai Lászlónak ítélik az idei Nemzetközi Man Booker-díjat.
március 20. – Teljes napfogyatkozás Izland, Feröer, Európa, Észak-Afrika és Észak-Ázsia felett.
szeptember 13. – Részleges napfogyatkozás Dél-Afrika, az Indiai-óceán déli része és az Antarktisz felett.
szeptember 28. – Magyar idő szerint a hajnali órákban – 30 év után ismételten – szuperholddal egyidőben teljes holdfogyatkozás figyelhető meg.
szeptember 22. - A Microsoft Office 2016-os irodai szoftvercsomagja megjelenik.
március 15. – Átalakult a magyarországi közszolgálati média. Megkezdte adását a korábban általános-szórakoztató adóként funkcionáló M1 napi aktuális csatorna, a Duna lett az új nemzeti főadó, míg az M2 esti műsorsávjában elindult a fiataloknak szóló M2 Petőfi TV. Az összes közszolgálati csatorna innentől 0–24-ben sugározza műsorát.
október 21. - Ekkor játszódik a Vissza a jövőbe filmtrilógia 2. részének eleje.
október 30. – Románia: Egy bukaresti szórakozóhelyen több mint 30-an életüket vesztették, amikor az ott tartott koncerten pirotechnikai elemek lángra lobbantották a helyiséget.
január 7. – Két fegyverrel felszerelkezett férfi megtámadta a francia Charlie Hebdo szatirikus magazin párizsi irodáját, a támadásban 12-en (10 újságíró és 2 rendőr) életüket vesztették.november 13. – Terroristák megtámadnak több párizsi helyszínt, ami között van a Bataclan, illetve a Stade de France. A halottak száma több mint 120, illetve több mint 90 a válságos állapotúak száma.
január 10. – Hankiss Elemér Széchenyi-díjas magyar irodalomtörténész, filozófus (* 1928)
január 11. – Buzánszky Jenő magyar olimpiai bajnok, világbajnoki ezüstérmes labdarúgó, az Aranycsapat tagja, a nemzet sportolója (* 1925)
január 22. – Gross Arnold Kossuth-díjas magyar grafikus, a nemzet művésze (* 1929)
február 2. – Bitskey Tibor Kossuth-díjas magyar színművész, a nemzet színésze (* 1929)
február 13. – Erdélyi Zsuzsanna Kossuth-díjas magyar néprajztudós, folklorista, a nemzet művésze (* 1921)
február 27. – Leonard Nimoy amerikai színész, rendező, énekes, fotóművész (* 1931)
március 17. – Gereben Ágnes magyar irodalomtörténész, kritikus, műfordító (* 1947)
március 18. – Solti Gizella Kossuth-díjas magyar iparművész, gobelintervező, a nemzet művésze (* 1931)
március 23. – Molnár Lajos magyar orvos, politikus, egészségügyi miniszter (2006-2007) (* 1946)
március 27. – Kubinyi Anna Kossuth-díjas magyar textilművész, gobelintervező (* 1949)
április 26. – Kóti Árpád Kossuth-díjas magyar színművész, a nemzet színésze (* 1934)
május 5. – Roger Rees Tony-díjas, walesi, amerikai színművész, rendező (* 1944)
május 23. – John Forbes Nash közgazdasági Nobel-díjas amerikai matematikus (* 1928)
május 31. – Obersovszky Péter magyar újságíró, szerkesztő, műsorvezető (* 1960)
július 2. – Bachman Zoltán Kossuth-díjas magyar építész, a nemzet művésze (* 1945)
július 3. – Szabad György Széchenyi-díjas magyar történész, politikus, egyetemi tanár, az Országgyűlés elnöke (1990-94) (* 1924)
július 7. – Mednyánszky Ági magyar színésznő, a Budapesti Operettszínház örökös tagja (* 1927)
július 10. – Omar Sharif kétszeres Golden Globe-díjas egyiptomi színész (* 1932)
július 31. – Sinkó László Kossuth- és Jászai Mari-díjas magyar színművész, a nemzet művésze (* 1940)
augusztus 10. – Czeizel Endre magyar orvos-genetikus, az orvostudományok akadémiai doktora (* 1935)
augusztus 17. – Paskai László magyar bíboros, nyugalmazott esztergom-budapesti érsek (* 1927)
augusztus 30. – Wes Craven amerikai horrorfilm-rendező (Rémálom az Elm utcában, Sikoly) (* 1939)
október 8. – Nemeskürty István Széchenyi- és Kossuth-díjas magyar író, irodalom- és filmtörténész, egyetemi tanár (* 1925)
november 3. – Fenyvesi Csaba háromszoros olimpiai bajnok magyar vívó, orvos (* 1943)
december 2. – Juhász Ferenc kétszeres Kossuth-díjas költő, szerkesztő, a nemzet művésze (* 1928)
december 15. – Benkó Sándor  Kossuth- és Liszt Ferenc-díjas magyar klarinétos, a Benkó Dixieland Band alapítója és zenei vezetője (* 1940)
december 28. – Lemmy Kilmister angol énekes, basszusgitáros, a Motörhead alapítója (* 1945)
